# -*- mode: mandoku-view; -*-
#+TITLE: 詞林典故
#+DATE: 2015-08-24 22:48:21.206217
#+PROPERTY: ID KR2l0013
#+PROPERTY: BASEEDITION WYG    
#+PROPERTY: JUAN 卷五
<pb:KR2l0013_WYG_005-1a>¶
欽定四庫全書¶
　詞林典故卷五¶
　藝文¶
　　夫采崑田者非片璧之珍搜鄧林者詎一枝之秀¶
　　在昔儒流遭逢明盛供奉清班著作専家汗牛充¶
　　棟故從來記翰林者不載藝文非不載也不勝載¶
　　也若乃歴朝賜什其文永勒於詞垣或臣下颺言¶
　　其事已詳於恩遇則以言徵訓典寧惟麗騁縑緗¶
<pb:KR2l0013_WYG_005-1b>¶
　　矧¶
天家崇奬藝林代有咏歌流傳¶
　秘府今¶
聖天子文思臨御幾餘揮藻萬品包涵維玉堂𢋫載之¶
　　隆尤曠代希逢之遇首編所錄既已鐫諸琬琰曜¶
　　並日星兹復恭繕¶
奎文垂示無極即諸臣矢音簡末尤必擇其足資典故¶
　　者次而錄之而凡所稱館閣倡酬之作概從畧焉¶
<pb:KR2l0013_WYG_005-2a>¶
　　亦以志其慎也夫¶
　唐¶
　唐𤣥宗集賢書院成送張說上集賢學士賜宴得珍¶
　　字¶
　　廣學開書院(一作/殿)崇儒引席珍集賢招(一作/昭)袞職¶
　　論道命台臣禮樂沿今古文章革舊新獻酬尊俎¶
　　列賔主位班陳節變雲初夏時移氣尚春所希光¶
　　史冊千載仰兹晨¶
<pb:KR2l0013_WYG_005-2b>¶
　唐集賢殿書院奉勅送學士張說上賜燕序¶
　　　　　　　　　　　　　　　唐臣張九齡作¶
　　集賢殿者本集仙殿也上惟睿作聖而猶垂意好¶
　　學用相必本於經術圖王亦始於師臣及乎鴻生¶
　　碩儒博聞多識之士自開元肇建以迄於今大用¶
　　徴集煥乎廣内而聼政餘暇式燕在兹忠臣嘉賔¶
　　得盡心之所聰明文思有光被之徳故下以道親¶
　　上亦懽甚即於御座爰𤼵徳音以為候彼神人事¶
<pb:KR2l0013_WYG_005-3a>¶
　　雖前載傳於方士言固不經遂改為集賢去華務¶
　　實且有後命増其學秩是以集賢之庭更為論思¶
　　之室矣中書令燕國公外弼庶績以奉沃心之謀¶
　　内講六經以成潤色之業故得出入華殿師長翰¶
　　林惟帝用臧固天所賴拜命之日荷寵有加降聖¶
　　酒之罍頒御厨之膳食以樂侑人斯徳飽時則有¶
　　侍中安陽公等承恩送焉學士右散騎常侍東海¶
　　公等攝職在焉或稷卨大賢淵雲諸彥文王多士¶
<pb:KR2l0013_WYG_005-3b>¶
　　周室以寧武帝得人漢家為盛而髙視前古獨不¶
　　在於今乎咸可賦詩以光鴻烈¶
　唐𤣥宗春晩(一作/暁)宴兩相及禮官麗正殿學士探得¶
　　風字¶
　　乾道運無窮恒將人代工隂陽調厯象禮樂報𤣥¶
　　穹介胄清荒外衣冠佐域中言談延國輔詞賦引¶
　　文雄野霽伊川綠郊明鞏樹紅冕旒多暇景詩酒¶
　　㑹春風¶
<pb:KR2l0013_WYG_005-4a>¶
　　　　　　　　　　　　　　　　唐臣張説作¶
　　東壁圖書府西園翰墨林誦詩聞國政講易見天¶
　　心位竊和羮重恩叨醉酒深載歌春興曲情竭為¶
　　知音¶
　唐𤣥宗賜學士張說等贊¶
　　徳重和鼎功踰濟川詞林秀逸翰苑光鮮(張/説)校文¶
　　天祿論經上庠華詞宛麗雄辯抑揚(徐/堅)禮樂之司¶
　　文章之苑學優藝博才思髙逺(賀知/章)白簡端嚴青¶
<pb:KR2l0013_WYG_005-4b>¶
　　史良直清詞雅韻博覽强識(趙冬/曦)才識清逺言談¶
　　幽秘四科文學六書仁義(康子/元)洪鐘佇叩明鏡不¶
　　疲理窮繫象動中威儀(侯行/果)職參山甫業纂元成¶
　　六藝述作四始飛英(韋/述)名乃㑹真迹惟契道摳衣¶
　　講席臨筵振藻(敬㑹/真)才比邱明學兼儒墨敘述微¶
　　婉講論道徳(趙𤣥/黙)才光於晉價重於張州縣斯屈¶
　　文翰尤長(陸去/泰)文章兩贍才術兼美思在専經學¶
　　通舊史(余/欽)蓬山之秀芸閣之英雄詞卓傑雅思縱¶
<pb:KR2l0013_WYG_005-5a>¶
　　横(孫季/良)¶
　宋¶
　宋真宗批翰林學士楊億謝表後詩¶
　　承明近侍究儒先苦學勞心疾已痊善保興居調¶
　　飲食副予前席待名賢¶
　宋真宗賜楊億詩¶
　　𤨏闥往年司制誥共嘉藻思類相如蓬山今日詮¶
　　墳史還仰多聞過仲舒報政列城歸覲後疏榮髙¶
<pb:KR2l0013_WYG_005-5b>¶
　　閣拜恩初諸生濟濟彌瞻望鉛槧諮詢辨魯魚¶
　宋仁宗賞花釣魚詩¶
　　晴旭輝輝苑籞開氤氳花氣好風來遊絲罥絮縈¶
　　行仗墮蕊飄香入酒杯魚躍文波時撥剌鶯留深¶
　　樹久徘徊青春朝野方無事故許遊觀近侍陪¶
　宋高宗幸秘書省賜手詔¶
　　詔曰盖聞周建外史掌三皇五帝之書漢選諸儒¶
　　定九流七畧之奏文徳之盛後世推焉仰惟祖宗¶
<pb:KR2l0013_WYG_005-6a>¶
　　肇開冊府凡累朝名世之士由是以興而一代致¶
　　治之原盖出於此朕嘉與學士大夫共宏斯道迺¶
　　一新史觀親御牓題肆從望幸之誠以示右文之¶
　　意於戲士習於空言而不為有用之學久矣爾其¶
　　勉修術業用丕承我祖宗之立訓顧不善歟¶
　宋孝宗幸秘書省詩¶
　　玉軸牙籖煥寶章簪紳列侍映秋光宴開芸閣儒¶
　　風盛坐對蓬山逸興長稽古右文慙菲徳禮賢下¶
<pb:KR2l0013_WYG_005-6b>¶
　　士法前王欲臻至治觀熙洽更罄嘉謀為贊襄¶
　宋孝宗賜侍讀史浩宴命浩作詩敘此㑹浩進古詩¶
　　三十韻復賜和章即同其韻¶
　　揖遜荷帝堯寅恭五元禩治道貴清淨聖言有深¶
　　㫖誰歌元首明自得股肱喜躋民期仁壽詎肯中¶
　　道止力農樂彼田坐賈安於市嵗行閲豐登國論¶
　　銷委靡予力初何能濟濟頼多士矧予有元老中¶
　　立而不倚居東逾三年不逺來千里未遂赤松遊¶
<pb:KR2l0013_WYG_005-7a>¶
　　輟誦青瑯蘂皓首持六經日侍明光裏翼乎鴻遇¶
　　風縱矣魚在水儒行絶瑕疵道心無塵滓挺挺松¶
　　栢姿巉巉山岳峙予惟日萬幾至仁同一視西成¶
　　錫小宴促坐才尺咫湛露愧歌周置酒非封齒歸¶
　　美見新詩如卿能有幾眷言澄碧行勝賞得迂趾¶
　　亦屢引公卿對此談正理虚心欲受人忠言資逆¶
　　耳朕瘠天下肥至樂無易此頗念文武疆六合尚¶
　　殊軌東都㑹諸侯宣王昔于是期爾罄嘉謀使吾¶
<pb:KR2l0013_WYG_005-7b>¶
　　勲業起勿以方燕貽所書聊復爾巵酒正須釂話¶
　　言未能已都䕶萬年觴何當至庭戺文章藉老手¶
　　直筆中興紀載嘉矍鑠翁焉得辭骩骳¶
　　　　　　　　　　　　　　　　宋臣史浩作¶
　　季秋中澣日淳熙隆四禩朝囘攬轡間中使俄傳¶
　　㫖少頃日轉申宣召陪燕喜預令掃玉堂深夜備¶
　　棲止悚懼跪承命鳴騶亟穿市絳闕聳皇居非煙¶
　　常靡靡入自東華門熊羆森爪士詔許乘肩輿安¶
<pb:KR2l0013_WYG_005-8a>¶
　　徐無跛倚復古距選徳相望幾數里修廊接雲漢¶
　　岧嶢璨珠蘂中途敞金扉恍若蓬壺裏羣山擁蒼¶
　　壁四顧環弱水山既日夕佳水亦湛無滓冰簾映¶
　　綺疏瓊殿中央峙澄碧耀宸奎龍神爭守視蹈舞¶
　　上丹墀天威不違咫奉觴祈萬壽時蒙一啟齒餘¶
　　波丐䑕腹酒行不知幾徘徊下瑶席緩步煩玉趾¶
　　從遊至清激錫坐談名理泉聲韻琴瑟一洗筝笛¶
　　耳皇云萬幾暇觀書毎來此論道及帝王直欲齊¶
<pb:KR2l0013_WYG_005-8b>¶
　　其軌堯舜禹湯文前身無乃是臣言匪獻諛道實¶
　　由心起既然明是心要在力行爾登橋釂餘罍飲¶
　　興未容已金蓮引雙燭再拜離階戺玉音寵諭臣¶
　　此㑹宜有紀歸途感恩榮占寫忘骩骳¶
　明¶
　明太祖賜宋濂醉學士楚辭¶
　　西風颯颯兮金張特㑹儒臣兮舉觴目蒼柳兮嫋¶
　　嫋閲澄江兮水洋洋為斯悦而再酌弄清波兮永¶
<pb:KR2l0013_WYG_005-9a>¶
　　光玉海盈而馨透泛瓊斚兮銀漿宋生微飲兮蚤¶
　　醉忽周旋兮步趨蹌蹌美秋景兮共樂但有益於¶
　　彼兮何傷¶
　明仁宗賜贊善徐好古詩¶
　　清朝盛文治輔徳資儒耆念彼筋力倦趨朝諒非¶
　　宜賦詩有佳致納誨多良規起予得深趣歡懐浩¶
　　無涯新陽届初復况此承平時酬勞見樽酒庶以¶
　　答期頤¶
<pb:KR2l0013_WYG_005-9b>¶
　明宣宗賜翰林院箴¶
　　廷有司言自周則然後世襲用愈宻而専策命所¶
　　書講學所資幾務之嚴于度于咨代有賢哲博聞¶
　　明識克勵翼之用光厥職咨爾儒臣朝夕左右必¶
　　端乃志必慎乃守啟沃之言惟義與仁堯舜之道¶
　　鄒孟以陳詞尚典實浮薄是戒謀義所屬出毖乎¶
　　外必存大公罔役于私昔人四禁汝惟勵之獻納¶
　　論思以匡以益以匹前休欽哉無斁¶
<pb:KR2l0013_WYG_005-10a>¶
　　明世宗翰林院敬一亭箴(有序/)¶
　　　夫敬者存其心而不怱之謂也元侯敬則不失天¶
　　　下諸侯敬則不失其國卿大夫敬則不失其家士¶
　　　庶人敬則不失其身禹曰后克艱厥后臣克艱厥¶
　　　臣五子之歌有云予臨兆民如朽索之馭六馬為¶
　　　人上者奈何不敬其推廣敬之一言可謂明矣一¶
　　　者純乎理而無雜之謂也伊尹曰徳惟一動罔不¶
　　　吉徳二三動罔不凶其推廣一之一言可謂明矣¶
<pb:KR2l0013_WYG_005-10b>¶
　　　盖位為元后受¶
天付託承¶
天明命作萬方之君一言一動一政一令實理亂安危之¶
　　　所繫若此心忽而不敬則此徳豈能純而不雜哉¶
　　　故必兢懐畏慎於¶
郊禋之時儼神明之鑒享發政臨民端莊戒謹惟恐拂于¶
　　　人情至於獨處之時思我之咎何如改之不吝思¶
　　　我之徳何如勉而不懈凡諸事至物來究夫至理¶
<pb:KR2l0013_WYG_005-11a>¶
　　　惟敬是持惟一是協所以盡為¶
天之子之職庶不忝厥祖厥親由是九族親之黎民懐之¶
　　　仁澤覃及于四海矣朕以冲人纘承丕緒自諒徳¶
　　　惟寡昧勉而行之欲盡持敬之功以馴致乎一徳¶
　　　其先務又在虛心寡慾驅除邪逸信任耆徳為之¶
　　　匡輔敷求善人布列庶位斯可行純王之道以坐¶
　　　致太平雍熙之至治也朕因讀書而有得焉乃述¶
　　　此以自朂云¶
<pb:KR2l0013_WYG_005-11b>¶
　　　人有此心萬理咸具體而行之惟徳是據敬焉一¶
　　　焉所當先務匪一弗純匪敬弗聚元后奉天長此¶
　　　萬夫𤼵政施仁期保鴻圖敬怠純駁應驗頓殊徵¶
　　　諸天人如鼓答桴朕荷天眷為民之主徳或不類¶
　　　以為大懼惟敬惟一執之甚固畏天勤民不遑寧¶
　　　處曰敬惟何怠荒必除郊則恭誠廟嚴孝趨肅于¶
　　　明廷慎于閒居省躬察咎儆戒無虞曰一維何純¶
　　　乎天理弗參以三弗貳以二行顧其言終如其始¶
<pb:KR2l0013_WYG_005-12a>¶
　　　靜虛無欲日新不已聖賢法言備見諸經我其究¶
　　　之擇善必精左右輔弼貴于忠貞我其任之鑒别¶
　　　必明斯之謂一斯之謂敬君徳既修萬邦則正天¶
　　　親民懐永延厥慶光前垂後綿衍蕃盛咨爾諸侯¶
　　　卿與大夫以至士庶一遵斯謨主敬協一罔敢或¶
　　　渝以保祿位以完其軀古有盤銘目接心警湯敬¶
　　　日躋一徳受命朕為斯箴拳拳希聖庶幾湯孫底¶
　　　于嘉靖¶
<pb:KR2l0013_WYG_005-12b>¶
　　明岳正禁窓引燭詩¶
　　　　　　　　　　　　　　　　　明臣岳正作¶
　　　禁城儤直已昏黄忽訝鑾輿到玉堂直欲踉蹌趨¶
　　　几席其如顛倒著衣裳當窓蓮炬分紅燄滿室蘭¶
　　　煤散暖香已喜恩光耀今古况將經術侍君王¶
　皇朝¶
聖祖康熙十七年¶
御製夏日登景山同翰林張英髙士竒作¶
<pb:KR2l0013_WYG_005-13a>¶
　日暮登山覽八荒翰林隨輦進辭章君臣同樂松隂下¶
　時雨將來入未央¶
　　　　　　　　　　　　　侍讀學士(臣/)張英恭跋¶
　　　康熙十七年五月十一日¶
皇上以幾務之暇偶幸景山命(臣/)英(臣/)士竒侍從¶
上攬轡登景山之巔周覽四郊俯視宫闕東望薊門西眺¶
　　　桑乾煙樹蒼深河流浩漭近在指顧之間¶
天顔怡暢二臣咸得寓目焉時則禾稼被野方待優渥之¶
<pb:KR2l0013_WYG_005-13b>¶
　　　澤俄而雲起西麓雨過龍樓¶
聖心顧而悦之¶
御製詩一章有時雨將來之句詩中之所謂¶
君臣同樂者盖有樂乎此也(臣/)自蒙¶
　恩入侍¶
　　禁廷¶
天章雲漢時得而捧讀之大約篇什之中必以四海八荒¶
　　　為念蒼生赤子為心上述¶
<pb:KR2l0013_WYG_005-14a>¶
祖徳躬展孝思憫農事之艱難勞征人之况瘁揆諸古昔¶
　　　虞帝喜起之歌武王户牖之銘其曷加焉故雖一¶
　　　豫一遊一篇一詠而心不忘乎百姓如此則凡觸¶
　　　乎¶
聖衷而發為¶
睿藻者皆於此可類觀矣豈獨光麗日星聲諧金石足以¶
　　　超往牒而軼前軌哉七月十八日¶
上御迎凉之殿揮灑¶
<pb:KR2l0013_WYG_005-14b>¶
宸翰書此詩以賜二臣楷法精嚴龍翔鳯峙此希世之鴻¶
　　　寶二臣何敢私焉敬勒之貞石以明¶
聖心之所在獨重民時亦以幸二臣之榮遇千古不多見¶
　　　而愧汗惶悚之不能已也¶
聖祖康熙二十一年上元節¶
賜宴栢梁軆詩¶
御製詩序曰朕於宣政聼覽之餘講貫經義歴觀史冊扵¶
　書見元首股肱賡颺喜起之盛於詩見鹿鳴天保諸篇¶
<pb:KR2l0013_WYG_005-15a>¶
　未嘗不慕古之君臣一徳一心相悦若斯之隆也今際¶
　海内宴安兵革偃息首春令序九陌燈煇豐穰有徵吾¶
　民咸樂思與諸臣及時式燕爰於乾清宫廣集簪裾肆¶
　筵授几斯時也蟾光鰲炬焜燿堂㢘綵樹瓊葩雜羅樽¶
　俎許笑言之弗禁寛儀法之不糾復令次登文陛渥以¶
　金罍咸俾有三爵油油之色焉易曰上下交而志同傳¶
　曰享以訓恭儉宴以示慈恵則今日之兕觥㫖酒豈徒¶
　以飲食宴樂云爾哉顧瞻諸臣或位居諧弼或職任卿¶
<pb:KR2l0013_WYG_005-15b>¶
　尹或典文翰或司獻納共成篇什以紹雅頌之音朕𤼵¶
　端首倡倣栢梁軆班聨遞賡用昭昇平盛事冀垂不朽¶
　云¶
(御/製)麗日和風被萬方¶
　　　卿雲爛熳彌紫閶(内閣大學士臣/覺羅勒徳洪)一堂喜起歌明¶
　　　良(内閣大學/士臣明珠)止戈化洽民物昌(内閣大學/士臣李霨)蓼蕭燕¶
　　　譽¶
聖恩長(内閣大學/士臣馮溥)天心昭格時雨暘(吏部尚書/臣黄機)豐亨有占¶
<pb:KR2l0013_WYG_005-16a>¶
　　　祝千箱(户部尚書/臣梁清標)禮樂文章仰¶
聖皇(禮部尚書/臣吴正治)¶
廟謨指授靖八荒(兵部尚書/臣宋徳宜)春囘¶
丹詔罷桁楊(刑部尚書/臣魏象樞)河清海宴禹績彰(工部尚書/臣朱之弼)百度¶
　　　胥飭綱紀張(都察院左都御/史臣徐元文)千官濟濟盈巖廊(吏/部)¶
　　　(左侍郎臣/張士甄)天工無曠勤贊襄(吏部右侍郎/臣楊永寧)有年歌¶
　　　協臣所望(户部左侍郎/臣李天馥)共期紅朽答殊常(户部右/侍郎臣)¶
　　　(李仙/根)轉漕億萬充天倉(户部倉塲侍/郎臣馬汝驥)邦禮叨贊慚¶
<pb:KR2l0013_WYG_005-16b>¶
　　　趨蹌(禮部左侍郎/臣楊正中)職司寅清佐垂裳(禮部右侍郎/臣富鴻基)¶
　　　天河洗甲通蠻鄉(兵部左侍郎/臣焦毓瑞)¶
皇威四暢咸來王(兵部右侍郎/臣陳一炳)祇承欽恤和氣翔(刑部左/侍郎臣)¶
　　　(杜/臻)刑措不用民壽康(刑部右侍郎/臣葉方藹)八材庀化師殳¶
　　　斨(工部左侍/郎臣趙璟)左平右磩開明堂(工部右侍/郎臣金鼐)仰窺神¶
　　　䇿驅天狼(内閣學士/臣李光地)膏以大澤人胥慶(内閣學士/臣張玉書)¶
帝庸作歌追虞唐(翰林院掌院學/士臣陳廷敬)身依雲漢賡¶
天章(翰林院學/士臣張英)恪秉訓厲敦羔羊(左副都御史/臣宋文運)奉宣仁風¶
<pb:KR2l0013_WYG_005-17a>¶
　　　之吴疆(原任副都御史今授/江寧廵撫臣余國柱)九閽詄蕩瞻龍光(通/政)¶
　　　(使司通政使/臣王盛唐)斗杓髙掩貫索芒(大理寺卿/臣張雲翼)圖列飬¶
　　　正親羮墻(詹事府詹/事臣沈荃)黄鐘大鏞諧禎祥(太常寺卿/臣鶴澄)¶
　　　郊衢擊壤歡豐穰(順天府尹/臣熊一蕭)大官珍膳羅酒漿(光/祿)¶
　　　(寺卿臣/馬世濟)調閑六御騰康莊(太僕寺卿/臣張可荷)忝預風紀凛¶
　　　清霜(僉都御史/臣張吉午)出入玉珮聲鏘鏘(左通政/臣崔官)納言惟¶
　　　允尚職詳(右通政/臣吴璵)褒忠厲節感¶
賜觴(右通政臣/陳汝器)圜扉閴寂春草芳(大理寺少卿/臣榮國祚)拜手好生¶
<pb:KR2l0013_WYG_005-17b>¶
　　　頌禹湯(少卿臣/徐旭齡)前星令望欽顒卬(少詹事臣/王澤𢎞)終始¶
　　　念典期用臧(少詹事臣/崔蔚林)言謨行範煇縹緗(侍讀學/士臣蔣)¶
　　　(𢎞/道)猗歟¶
至徳日就將(侍讀學士/臣胡簡敬)叨塵侍從恩莫量(侍讀學士/臣朱之佐)靖共¶
　　　夙夜無怠遑(侍講學士/臣嚴我斯)梧桐生矣于髙岡(侍講學/士臣孫)¶
　　　(在/豐)紬書東觀翰墨香(侍講學士/臣盧琦)三徳六行為士坊¶
　　　(國子監祭酒/臣王士正)宫官備位滋悚惶(右春坊右庻/子臣祖文謨)六經¶
　　　義叶如笙簧(侍讀臣/朱典)奎文煥若森琳琅(侍讀臣/王封濚)朝¶
<pb:KR2l0013_WYG_005-18a>¶
　　　朝槖筆侍¶
御牀(侍講臣/董訥)紀載¶
聖治金匱藏(侍講臣/王鴻緒)頻年宣室虚對揚(侍講臣/髙士竒)¶
神篇掞藻燭昊蒼(侍講臣/郭棻)承華毓徳成圭璋(左諭徳/臣陳論)青宫¶
　　　琪樹栖鸞凰(右諭徳臣/朱世熙)金輿導從驂雲驤(司經局/洗馬臣)¶
　　　(田喜/□)罘罳流影耀壁璫(左參議臣/趙士麟)仁波溟渤同濊¶
　　　汪(左參議臣/趙之鼎)鸞旗乘春零露瀼(右參議/臣張鵬)爰賡天保¶
　　　矢勿忘(右參議/臣鄭重)八表同軌來梯航(大理寺寺正/臣徐誥武)雲¶
<pb:KR2l0013_WYG_005-18b>¶
　　　門磬管聲喤喤(左中允臣/吴珂鳴)泰交天闕開春陽(左中/允臣)¶
　　　(李錄/予)惟睿作聖金玉相(右中允臣/鄭開極)珥筆何幸日月¶
　　　旁(左贊善臣/徐乾學)瑞逾寶鼎兼芝房(左贊善臣/鄭之諶)堯尊夜¶
　　　醉星低昻(右贊善臣/沈上墉)在廷悦豫和宫商(右贊善臣/王尹方)¶
　　　濫典樂正董上庠(司業臣/劉方喆)治登三五休聲颺(修撰/臣歸)¶
　　　(允/肅)睿謨典誥同洋洋(編修臣/王頊齡)記神聖功臣職當(編/修)¶
　　　(臣曹/禾)琅函瑶版書焜煌(檢討臣/潘耒)石渠髙議芟粃糠¶
　　　(檢討臣/嚴繩孫)日侍春禁研鉛黄(編修臣/杜訥)願言直節謹自¶
<pb:KR2l0013_WYG_005-19a>¶
　　　防(吏科掌印給事/中臣王承祖)¶
帝心勤民重農桑(户科掌印給事/中臣王曰溫)具舉細目恢宏綱(禮科/掌印)¶
　　　(給事中/臣李迥)誕敷文徳四國匡(兵科掌印給事/中臣劉沛先)嘉禾既¶
　　　植鋤莠稂(刑科掌印給事/中臣傅感丁)奉琛執玉輸篚筐(工科/掌印)¶
　　　(給事中臣/姚締虞)屈軼朱草紛兩廂(掌河南道御/史臣唐朝彛)封章問¶
　　　夜檢皂嚢(掌江南道御/史臣任珊)擬將勁操堅蒼筤(掌浙江/道御史)¶
　　　(臣李/見龍)朝無闕事聨班行(掌山西道御/史臣郭維藩)千門燎火宵¶
　　　未央(掌山東道御/史臣孫必振)昇平髙宴邁栢梁(掌陜西道御/史臣衛執蒲)¶
<pb:KR2l0013_WYG_005-19b>¶
聖祖康熙二十八年¶
幸高士竒西溪山莊¶
賜御製五言詩一首¶
　花源路幾重柴桑皆沃土煙翠竹窓幽雪香梅岸古¶
聖祖駕幸西山將至潭柘寺馬上同髙士竒聨句¶
　　　其一¶
(御/製)嶺腹層層小徑斜　穿雲陟盡石㟏岈(臣髙/士竒)¶
(御/製)澗中草屋流泉遶　萬匹龍驤擁翠華(臣髙/士竒)¶
<pb:KR2l0013_WYG_005-20a>¶
　　　其二¶
(御/製)蟬鳴草木動薫風　蛺蝶雙來引¶
御驄(仗時有雙蝶飛導/  前)　(臣髙/士竒)¶
(御/製)潭柘幽深聊駐輦　省方不與豫遊同(臣髙/士竒)¶
聖祖康熙三十四年¶
御製日講畢同翰林張英高士竒勵杜訥㸔荷詩¶
　千隊芙蓉太液池迎薰初散講筵時螭頭絶勝金蓮燭¶
　自有清香送暁颸¶
<pb:KR2l0013_WYG_005-20b>¶
聖祖御製病中偶爾問及掌院學士徐元夢乃同學舊翰¶
　林康熙十六年以前進士再無一人矣率賦一律以遣¶
　悶懐¶
　七旬彼此對堪憐病裏囘思一慨然少小精神皆散盡¶
　老年嵗月任推遷常懐舊學窮經史更想餘閒力簡編¶
　詩興不知何處至拈毫又覺韻難全¶
世宗雍正四年重陽節¶
賜宴栢梁軆詩¶
<pb:KR2l0013_WYG_005-21a>¶
御製詩序曰朕繼大統惟朝乾夕惕兢兢仰法¶
皇考期賢哲盈廷民康物阜永承至隆之¶
聖治嘗思古之明良賡歌喜起君臣一徳同心曠代為之¶
　欣慕今在廷臣工協衷以資贊理顧瞻濟濟皆我¶
皇考數十年教育栽培之所詒也是以庻政具舉兆民樂¶
　業朕實嘉賴焉康熙二十一年春¶
聖祖於乾清宫開昇平之宴振賡揚之歌盛稱一時美冠¶
　千古今丙午九月節届重陽覽百榖之斯登忻三農之¶
<pb:KR2l0013_WYG_005-21b>¶
　有稔光風溢目海宇澄清爰集王公卿尹用陳几筵笑¶
　言勿禁威儀不拘相悦于一堂弗限夫三爵然禮著享¶
　燕之義詩有嘉賔之詠古君臣於飲食宴㑹間即具獻¶
　納拜颺之典也唐虞文武之世休風如昨朕與諸卿宜¶
　則傚之今用栢梁軆朕為倡始諸卿遞成篇什今日也¶
　非徒命酒徴歌揚華摛藻盖欲昭¶
聖祖養育之深恩朕廷泰交之雅㑹垂之奕世永傳斯事¶
　云爾¶
<pb:KR2l0013_WYG_005-22a>¶
(御/製)天清地寧四序成¶
　　　賡歌拜手頌昇平(和碩誠親/王臣允祉)卿雲旭日映金英(和/碩)¶
　　　(恒親王/臣允祺)¶
恩覃九有仰文明(和碩怡親/王臣允祥)普天率土慶時亨(和碩莊親/王臣允祿)¶
　　　願抒愚忱軆維城(多羅果郡/王臣允禮)¶
湛恩渥澤周羣生¶
　(皇四子/臣)太和景象彌寰瀛(皇五子/臣𢎞畫)九族敦睦沐¶
恩榮(多羅順承郡/王臣錫保)¶
<pb:KR2l0013_WYG_005-22b>¶
御筵陪侍玉瑽琤(鎮國公/臣徳普)一廷和氣慶豐盈(保和殿大學/士臣馬齊)¶
　　　素餐帷幄媿調羮(文華殿大學/士臣嵩祝)¶
皇衷感召惟至誠(文華殿大學/士臣田從典)老臣瑶席獻壽觥(文淵閣/大學士)¶
　　　(臣髙/其位)梯航萬國歌永清(文淵閣大學/士臣張廷玉)黜陟維公玉¶
　　　衡呈(吏部尚書/臣查弼納)均平九式百度貞(户部尚書/臣蔣廷錫)仁風¶
　　　四洽天宇晴(禮部尚書/臣李周望)聲靈赫濯昭鴻名(兵部尚/書臣蔡)¶
　　　(珽/)求厥明允先平情(刑部尚書/臣塞爾圖)虞廷弼教忝秋卿¶
　　　(刑部尚書/臣勵廷儀)職司水土任匪輕(工部尚書/臣李永紹)¶
<pb:KR2l0013_WYG_005-23a>¶
聖徳剛健符乾行(都察院左都/御史臣福敏)千八百國胥朝正(都統臣/巴顔徳)¶
　　　珠聨璧合佳瑞并(都統兼刑部侍/郎臣髙其佩)錫壽兆民齊籛¶
　　　彭(侍郎授為一/品臣登徳)恪襄六計聲教宏(吏部左侍郎/臣查郎阿)澄¶
　　　清官敘贊銓衡(吏部右侍郎/臣王沛憻)版圖恢廓周八紘(户/部)¶
　　　(侍郎臣/常壽)蔚興文教廣彚征(禮部右侍郎/臣色楞額)¶
天章爛熳雲霞赬(禮部右侍郎/臣魏方泰)止戈偃武靖鯢鯨(兵部右/侍郎臣)¶
　　　(楊汝/榖)河海清宴環神京(工部左侍/郎臣郝林)蓬萊佳讌張錦¶
　　　棚(内閣學士/臣胡煦)隂陽調和奏六莖(内閣學士/臣何國宗)佐持風¶
<pb:KR2l0013_WYG_005-23b>¶
　　　紀嚴章程(左副都御史/臣杭奕祿)大化翔洽綏烝氓(左副都/御史臣)¶
　　　(劉師/恕)¶
九重乾乾日勵精(副都統/臣馬臘)鳯城佳氣拂霓旌(副都統臣/李淑徳)宫¶
　　　醖香浮翡翠罌(宗人府府丞/臣唐執玉)琪花璀璨光蘭蘅(通/政)¶
　　　(使司通政/使臣繆沅)¶
　彤庭仙樂諧韶韺(詹事府詹事/臣鄂爾竒)馨香昭格潔犧牲(太常/寺卿)¶
　　　(臣鄒/汝魯)嘉禾疊産供粢盛(順天府尹/臣劉於義)宣揚徳化人歡¶
　　　迎(署理江蘓廵/撫臣陳時夏)¶
<pb:KR2l0013_WYG_005-24a>¶
　天廚恵賜飫珍烹(右通政兼光祿寺/少卿臣羅其昌)承平雅頌聲噌吰¶
　　　(大理寺少卿/臣吴隆元)梧岡&KR1304;羽來鳯鳴(少詹事臣/伊爾敦)橋門璧¶
　　　水波澄泓(少詹事兼國子監/祭酒事臣張廷璐)蓼蕭燕譽莪菁菁(太/常)¶
　　　(寺少卿臣/李鍾峩)卷阿獻賦欽¶
睿評(翰林院侍讀學/士臣阿爾賽)青壇祇肅侍¶
躬耕(侍讀學士/臣逢泰)夙夜精白臣心盟(侍讀學士/臣徳齡)魚依蒲藻鹿¶
　　　食苹(侍讀學士/臣吴襄)叨隨鵷序愧瑶瓊(侍講學士/臣世祿)萸嚢¶
　　　拜¶
<pb:KR2l0013_WYG_005-24b>¶
錫逾賜櫻(侍講學士/臣阿寧阿)承天雨澤滋春萌(右春坊右庻/子臣蔡世逺)風暄¶
　　　日麗鳥鳴嚶(侍讀臣/索柱)五音從律和球鍠(侍講臣/春臺)星¶
　　　雲糺縵輝長庚(侍講臣/廖賡謨)百僚佩玉鳴鏘鏗(鴻臚寺/少卿臣)¶
　　　(呂謙/恒)香芬¶
御茗辨槙槍(右贊善臣/彭廷訓)湛露¶
恩濃仙掌擎(修撰臣/于振)和鳴宫樹聼秋鶯(編修臣/狄貽孫)銅壺晝漏¶
　　　聲丁丁(編修臣/繆曰藻)天香碧落飄浮霙(編修臣/吴應棻)紫烟瑞¶
　　　靄互廻縈(編修臣/習寯)承¶
<pb:KR2l0013_WYG_005-25a>¶
恩館閣供使令(編修臣/梅㲄成)紬書天祿藜火晶(編修臣/鄒升恒)石渠東¶
　　　觀儲瓊瑛(編修臣/馬金門)世直¶
　丹禁懐屏營(編修臣/勵宗萬)鏁闈分校擷璣珵(編修臣/邵基)禮陶樂¶
　　　淑化自更(編修臣/李鍾僑)仁漸義摩俗不爭(編修臣/姚之駰)三秋¶
　　　瑞榖充箱籯(編修臣/徐本)玉斚膏凝琥珀餳(編修臣/牧可登)碧¶
　　　香丹實羅金橙(編修臣/凌如煥)甘分珍果駢珠瓔(檢討臣/衞昌績)¶
　　　堂上堂下調琴筝(檢討臣/舒大成)東序西序吹簧笙(檢討/臣楊)¶
　　　(椿/)佳時雲日煥軒楹(檢討臣/鞏建豐)新開蕊榜歡庠黌(檢/討)¶
<pb:KR2l0013_WYG_005-25b>¶
　　　(臣吴/濤)南薫解阜聆鏦錚(禮科給事中/臣張鳴鈞)尚方玉食傳¶
　　　香秔(禮科給事中/臣楊爾徳)監史不設心先醒(兵科給事中/臣邱尚志)¶
　　　璇題丹墄仰崢嶸(刑科給事中/臣姜頴新)¶
堯樽恵澤逮簪纓(工科給事/中臣閻圻)¶
舜日麗照倍晶瑩(監察御史/臣尹泰)左圖右史玉案横(監察御史/臣髙維新)¶
　　　所寶惟賢輕白珩(監察御史/臣程仁圻)不須珍羽貢雙睛(監/察)¶
　　　(御史臣/湯之旭)鈞天迭奏何砰鍧(監察御史/臣梅棕)重陽令節開¶
　　　九閎(監察御史/臣錢兆沆)¶
<pb:KR2l0013_WYG_005-26a>¶
帝庸作歌暢元聲(監察御史/臣李璿)盈廷喜起臣隣賡(監察御史/臣陶正中)¶
　皇上乾隆四年正月二日¶
　賜宴柏梁體詩¶
　御製詩序曰我¶
皇祖聖祖仁皇帝¶
皇考世宗憲皇帝嘗集在廷諸臣於乾清宫肆筵設席授¶
　　以筆札¶
御製首倡羣臣以次遞成效漢代柏梁之體續虞廷賡歌¶
<pb:KR2l0013_WYG_005-26b>¶
　　之義光垂奕世猗歟盛矣朕敬承丕緒惟日孜孜期¶
　　與百爾羣工共圖治理言念股肱之佐卿尹之班何¶
　　一非我¶
祖考所貽以與朕寅亮天工者哉宗室屏藩之寄則又流¶
　　衍天潢分所宜親也宜有以篤親親之情敘堂㢘之¶
　　誼廼者臘雪盈疇已兆二麥之稔光風應律初廻大¶
　　地之春爰集王公卿貳授几賦詩一如舊制朕非欲¶
　　誇詞藻以耀羣臣倡為豐亨豫大之說也思¶
<pb:KR2l0013_WYG_005-27a>¶
祖考遺朕以昇平之業吾君臣何幸得優游以享之夫享¶
　　昇平匪艱而保昇平為難羣臣其體朕意焉一宴㑹¶
　　之樂尚思繼¶
祖考之良法善政布在方策吾君臣其何以立綱陳紀熙¶
　　績寧人以覲揚¶
祖考之光烈乎羣臣其體朕意焉¶
　(御/製)洪鈞氣轉叶韶年¶
　　　一堂颺拜¶
<pb:KR2l0013_WYG_005-27b>¶
　聖主前(顯親王/臣衍潢)賡歌復旦開中天(莊親王/臣允祿)光風霽月物¶
　　　象鮮(怡親王/臣𢎞暁)蓼蕭湛露開瓊筵(裕親王/臣廣祿)預報豐稔¶
　　　瑞雪綿(履親王/臣允祹)衢歌喜溢萬國𫝊(諴親王/臣允祕)含哺更¶
　　　慶嵗十千(和親王/臣𢎞畫)承¶
　恩衣染¶
　御爐烟(平郡王/臣福彭)祥圖瑞籙盈山川(慎郡王/臣允禧)¶
　聖澤汪濊覃無邊(貝勒臣/允祜)百昌應候咸忻然(貝勒臣/允祁)禮¶
　　　優秩序寵渥先(貝勒臣/𢎞明)公忠無忝¶
<pb:KR2l0013_WYG_005-28a>¶
　天潢連(貝子臣/𢎞景)¶
恩深太液涵春泉(貝子臣/𢎞普)調元贊化慙名賢(大學士伯/臣鄂爾泰)¶
　　身依¶
　丹陛¶
皇仁宣(大學士伯/臣張廷玉)元辰嘉瑞紀瑶編(大學士/臣福敏)虞廷精一¶
　　符真詮(大學士/臣徐本)寅清協理丹心懸(協辨大學/士臣三泰)懋襄¶
　　邦治夙夜䖍(吏部尚書/臣訥親)¶
　熙朝籲俊重三銓(吏部尚書/臣甘汝來)經邦九式周八埏(户部/尚書)¶
<pb:KR2l0013_WYG_005-28b>¶
　　(臣海/望)度支慎守惟均平(户部尚書/臣任蘭枝)典禮司成教化¶
　　専(禮部尚書/臣趙國麟)承平偃武持中權(兵部尚書/臣鄂善)協中明¶
　　允期精研(刑部尚書/臣史貽直)鳩工庀材法璣璿(工部尚書/臣來保)¶
　　順時度地均無偏(工部尚書/臣趙殿最)西臺肅紀抒懃拳(左/都)¶
　　(御史臣/魏廷珍)扶鳩朝序嵗月延(尚書臣/徐元夢)保釐¶
　畿輔綏冀燕(直𨽻總督/臣孫嘉淦)盈廷師濟樂陶甄(吏部左侍/郎臣程元)¶
　　(章/)恵民不惜捐金錢(户部右侍/郎臣留保)叨隨秉耒度陌阡¶
　　(户部右侍郎/臣陳世倌)九榖充盈周里廛(户部倉場侍/郎臣塞爾赫)轉輸¶
<pb:KR2l0013_WYG_005-29a>¶
　　玉粒萬斛船(户部倉場侍/郎臣吕耀曽)禮彰樂備調虞絃(禮部/右侍)¶
　　(郎臣吴/家騏)永清四海銷戈鋋(兵部右侍郎/臣凌如煥)宥𤯝肆赦¶
　　煩苛蠲(刑部左侍/郎臣岱奇)好生徳洽仁風扇(刑部左侍郎/臣劉統勲)¶
　　監于成憲永無愆(刑部右侍郎/臣陳悳華)五材庀飭合方圓¶
　　(工部右侍郎/臣阿克敦)卜年卜世溯洛瀍(盛京刑部侍/郎臣吴拜)馮翼¶
　　孝徳歌有卷(禮部侍郎/臣方苞)琳瑯¶
睿藻書雲箋(内閣學士/臣春山)昭回天漢珠璧聨(内閣學士/臣伊爾敦)臣¶
　　心寅畏嚴冰淵(内閣學士/臣福什寶)清班瀛海隨羣仙(内閣/學士)¶
<pb:KR2l0013_WYG_005-29b>¶
　　(臣張/照)上林芳樹㸔鶯遷(内閣學士/臣王承堯)恭承綸綍恒乾¶
　　乾(内閣學士/臣陳大受)榮叨經幄侍曲旃(内閣學士/臣梁詩正)導揚盛¶
　　徳孚南滇(雲南廵撫/臣張允隨)九天奎壁輝星躔(通政使臣/歸宣光)¶
　　四隩安宅勸農田(大理寺卿/臣汪漋)氤氳瑞靄浮龍涎(詹/事)¶
　　(府詹事/臣陳浩)¶
　銀臺朝啟瑞色妍(右通政臣/楊嗣暻)持衡首善芳秀搴(提督/順天)¶
　　(等處學政/臣錢陳羣)鴛行鷺羽翔翩翩(少詹事臣/許王猷)我¶
后玉食軫胝胼(少詹事臣/許希孔)鳯池波暖清且漣(侍讀學士/臣春臺)¶
<pb:KR2l0013_WYG_005-30a>¶
　　螭㘭鵠立聼鳴鞭(侍讀學士/臣世臣)朝朝¶
　紫禁懐丹鉛(侍讀學士/臣汪由敦)優優藝圃資虞佃(侍讀學士/臣吕熾)¶
　　夙興珥筆趨花磚(侍講學士/臣蔣溥)西清掞藻忻靜便(侍/講)¶
　　(學士臣/鄒升恒)¶
　秘殿晴霞映采椽(侍講學士/臣吴履泰)講堂晝永來三鱣(國子/監祭)¶
　　(酒臣/敷文)辟雝芹藻春芊芊(國子監祭酒/臣李鳯翥)茅簷鼓腹飽¶
　　粥饘(右庻子/臣金相)王㑹句驪暨朱鳶(侍讀臣/鄂容安)同登壽域¶
　　齊彭籛(侍讀臣/恵士竒)梧岡&KR1304;鳯儀蹁躚(侍讀臣/王圖炳)羣材藹¶
<pb:KR2l0013_WYG_005-30b>¶
　　藹羅楠楩(侍講臣/介福)五雲多處日光穿(侍講臣/雙慶)苑梅¶
　　香綻春初旋(侍講臣/肇敏)石梁圖史供漁畋(侍講臣/張若靄)邱¶
　　園下賁束帛戔(侍講臣/張映辰)抽書金匱開闗鍵(侍講臣/彭啟豐)¶
　　探經玉局攻精監(司經局洗/馬臣佟保)葵忱矢報禆塵涓(鴻/臚)¶
　　(寺少卿/臣田懋)勸誦願進明良篇(左中允臣/任啟運)¶
聖孝緝熙峕仔肩(右中允/臣李錦)豳風繪座呈獻豣(右贊善臣/李文銳)¶
　　心摹道要忘蹄筌(修撰臣/金徳瑛)芳修佩服蘭蓀荃(編修/臣錢)¶
　　(本/誠)龍墀火樹輝金蓮(編修臣/雷鋐)肆筵授几列坐氈(編/修)¶
<pb:KR2l0013_WYG_005-31a>¶
　　(臣黄/孫懋)¶
宸章丕煥琬琰鐫(編修臣/秦蕙田)雲簫賁鼓聲&KR1973;&KR1973;(檢討臣/鶴年)職¶
　　司封駁愧拘牽(吏科給事中/臣馬宏琦)吳秔再熟蠶八眠(户/科)¶
　　(給事中/臣汪榯)掖垣¶
　青瑣忝備員(兵科掌印給事/中臣吴元安)聲教四訖薄海堧(刑科/給事)¶
　　(中臣羅/鳯彩)瑶霙已兆翻匙秈(監察御史/臣盧秉純)¶
主聖臣直歡謳闐(監察御史/臣朱鳯英)敢將緘黙同寒蟬(監察御/史臣程)¶
　　(盛/修)風期謇諤無攀緣(監察御史/臣陳其凝)三陽肇節景福駢¶
<pb:KR2l0013_WYG_005-31b>¶
　　(監察御史/臣馬丙)金甌萬載慶安全(監察御史/臣程鍾彥)¶
皇上乾隆七年¶
御製題庶子張鵬翀所進春林澹靄圖即用其韻¶
淡染雲嵐瀑布垂森森玉筍間疏眉詩禪畫偈相叅處¶
正是春林澹靄時¶
無須賦海詡春毛珥筆詞臣有伯髙漸近清明緣望雨¶
何曽開宴賞夭桃¶
只疑濃處欲生雲不獨詩文畫亦文寂寂草堂無客到¶
<pb:KR2l0013_WYG_005-32a>¶
一谿煙靄與平分¶
香案應教仙吏承丹霞門戸許誰升螭頭奏對春風靄¶
寫出春林亦絶勝¶
大地春光畫早成花花草草自為榮品題却倩幽人筆¶
靜對蕭齋意轉清¶
吟詩不用錦嚢求好句還多趙倚樓此日金蓮為誰撤¶
他年佳話紀池頭¶
　　　　　　　　　　　　　庻子(臣/)張鵬翀恭進¶
<pb:KR2l0013_WYG_005-32b>¶
　　清露初流細柳垂半彎殘月似修眉朝天珂馬鐙¶
　　光澹掩映春林欲暁時¶
　　昨夜顛風動鬢毛喜㸔雲浄暁天髙¶
御園漸覺清明近簇簇新開露井桃¶
　　金殿觚稜麗暁雲玉池風影渙成文懸知¶
聖學深於海萬派原從一水分¶
温語親從玉陛承龍鱗照爛日初升¶
九重恩重如山嶽抃舞鼇簪媿不勝¶
<pb:KR2l0013_WYG_005-33a>¶
　　天機雲錦織初成¶
賚予詞臣分外榮憶自¶
彤廷分帛後衣香重拂玉堂清¶
　　珍秘琅函特許求他年擬結¶
賜書樓天公定遣雲霞䕶長有¶
龍光在上頭¶
　　是年¶
御製題庶子張鵬翀所進日長山静便面即用其韻¶
<pb:KR2l0013_WYG_005-33b>¶
繪苑曽聞紀董祥詩筌畫構可參詳定知寂寞長安舍¶
素絹箋麻足數廂¶
子西佳句小年時箇裏能教日影遲雨後清和山色好¶
新茶處處展槍旗¶
半是山僧半是農卧聼隔障晩來鐘疎籬野彴無人到¶
灌木樷隂綠正濃¶
似有嵐烟生淡淡如聞谿溜響摐摐桃源不是人間世¶
䇿杖村翁眉宇龎¶
<pb:KR2l0013_WYG_005-34a>¶
彷彿前生是葛三畫禪瀟灑擅江南大癡更擅坡仙筆¶
勍敵江山兩不慚¶
野流無定西復東茅菴晝掩深山中坐對身如圖畫裏¶
虞琴一撫南薫風¶
山中無地起樓臺面面雲峰入座來消得日長誰與共¶
一聲孤鶴碧雲隈¶
夢想華胥太古天肯因翫物嗜唫牋豳風圖繪當年事¶
旰食宵衣倍體乾¶
<pb:KR2l0013_WYG_005-34b>¶
　　　　　　　　　　　庻子(臣/)張鵬翀敬仍前韻¶
　　(微臣/)何幸集竒祥¶
神妙天成不可詳秖媿畫禪方丈室五雲稠叠壓空箱¶
山中佳處樂清時静對茅齋白日遲那識¶
天家宫苑好綠楊如畫簇雲旗¶
　　田園樂事憶村農水岸笙歌烟寺鐘總在¶
聖心宵旰裏萬家雨露¶
　國恩濃¶
<pb:KR2l0013_WYG_005-35a>¶
　　新竹千竿如玉立飛泉百道似金摐如天¶
睿思圅無外那數西江吸老龎¶
　　疎野平生似魏三敢同竹箭擅東南偶然潑墨承¶
天奬林澗還愁抱媿慚¶
御苑晨趨旭景東侍宸肅穆仰天中纎纎越葛蒙¶
恩賜稱體新裁向午風¶
　　日髙花影上層臺奉¶
勅題詩入畫來朝罷千官珂珮散桞風輕颭碧溪隈¶
<pb:KR2l0013_WYG_005-35b>¶
　　賡歌盛事繼中天屢和新詞拂綵牋為問吟風還¶
　　弄月何殊夕惕與朝乾¶
　　是年¶
御製武試畢還宫太液池泛舟詠雪示詞臣張鵬翀¶
瀛島三株樹江城五月梅液池猶灧灧璚蕊正皚皚著¶
柳如添絮溶波似釅醅同舟羞李郭賡韻有鄒枚¶
　　　　　　　　　　　　　庻子(臣/)張鵬翀恭和¶
　宫中行樂地萬樹著新梅水色全瀠澹山光乍映皚¶
<pb:KR2l0013_WYG_005-36a>¶
　　　(古詩皚如/山上雪)釀雲濃似墨融日潑如醅¶
　御舫陪賡詠榮寧數馬枚¶
　　　豔雪飛¶
　天藻形鹽和鼎梅縠紋餘嫋嫋組練尚皚皚¶
　恩重驪珠琲酣深蟻玉醅旋消光更射金殿影枚枚¶
　皇上乾隆十一年¶
　賜宴瀛臺栢梁體詩¶
　御製詩序曰稽古虞廷卿雲有什亦越周廟湛露升歌¶
<pb:KR2l0013_WYG_005-36b>¶
　　股肱之義斯明上下之情攸暢胥任亮采恵疇之寄¶
　　應同先憂後樂之心故以式宴陳詩必有取爾颺言¶
　　拜手豈徒然哉嵗在攝提月維夷則披雄風於閶闔¶
　　揚皜日於蓬萊慶叶西成感¶
圓穹之厚賜筵開上苑仰¶
聖祖之徽猷蘭沼澄而鏡影開楓林疎而黛光罨蘆藏廻¶
　　雁無煩寄塞上之書藻樂游魚更致想渭濵之釣召¶
　　儒雅而布席匪為賞花對景物以開尊多因登穀桂¶
<pb:KR2l0013_WYG_005-37a>¶
　馥涵元殿甫度中秋之晨菊芳待月軒預借重陽之¶
　㑹園臨豐澤麟鳯紛來院賞淑清魚龍曼衍於是庖¶
　人設宜凉之饌常侍頒授衣之緋藻思搆而艷吐筆¶
　花繪景呈而香霏墨雨三爵無限尚餘恭儉之儀一¶
　日追歡敢忘惕乾之警千言成序自愧無文七字導¶
　吟共成全首¶
(御/製)金風玉露慶西成¶
　　清昊薦爽天宇晶(大學士果毅/公臣訥親)曙光銀漢横庚庚¶
<pb:KR2l0013_WYG_005-37b>¶
　　(大學士伯/臣張廷玉)芙蓉圓闕開朗晴(子告大學/士臣福敏)赤繒雲䕶¶
　　飛烟輕(大學士臣/查郎阿)萬千樓閣氣象生(大學士臣/陳世倌)康¶
　　年泰運占豐亨(大學士臣/史貽直)甸師入告百穀登(協辦/大學)¶
　　(士吏部尚書/臣劉於義)髙者黍稌隰稻秔(戸部尚書/臣海望)書大有¶
　　年瑞史應(户部尚書/臣梁詩正)於皇¶
皇徳穆且宏(禮部尚書/臣來保)宅中建極昭蕩平(禮部尚書/臣王安國)旁¶
　　燭六合耀八紘(兵部尚書/臣彭維新)川珍岳貢胥效靈(刑部/尚書)¶
　　(臣阿/克敦)以覲耿光¶
<pb:KR2l0013_WYG_005-38a>¶
祖武繩(刑部尚書/臣汪由敦)¶
　堯天巍蕩無能名(工部尚書信勇/公臣哈達哈)¶
天庥滋至居既令(工部尚書/臣趙𢎞恩)風牧元凱咸在庭(理藩院尚/書臣納延)¶
　　　(泰/)¶
　帝曰休哉咨股肱(左都御史/臣盛安)猗昔¶
皇祖垂芳型(吏部侍郎宗/室臣徳沛)張筵别殿愷澤浤(吏部侍郎/臣蔣溥)舊¶
　　　章肅舉其欽承(吏部侍郎/臣徳齡)展親錫賚先宗英(吏部/侍郎)¶
　　　(臣歸/宣光)爰集台衮逮列卿(户部侍郎/臣傅恒)詞臣柱史彯長¶
<pb:KR2l0013_WYG_005-38b>¶
　　　纓(内閣學士署倉塲侍/郎臣宗室塞爾赫)介雅需雅聫羣情(倉塲侍/郎臣彭)¶
　　　(樹/葵)詰朝鵷侣鏘璜珩(禮部侍郎/臣伍齡安)羾閶闔而陵登閎¶
　　　(禮部侍郎/臣鄧鍾岳)繚垣紫界周廻縈(兵部侍郎/臣舒赫徳)池開太液¶
　　　波澄泓(兵部侍郎/臣陳悳華)百頃一碧涵光熒(兵部侍郎/臣王㑹汾)趯¶
　　　臺璇甃髙崚嶒(刑部侍郎臣/覺羅勒爾森)香扆翔鳯飛丹甍(刑/部)¶
　　　(侍郎臣/錢陳羣)九苞鶱翥百尺瓴(刑部侍郎/臣兆恵)重棼流景瞻¶
　　　層層(工部侍郎/臣索柱)麟毫織簾鏤犀釘(工部侍郎/臣涂逢震)猊罏¶
　　　烟噴帷彋弸(内閣學士/臣徳新)砌有朱草階有蓂(内閣學/士臣留)¶
<pb:KR2l0013_WYG_005-39a>¶
　　(保/)露盤矗峙擢金莖(内閣學士/臣介福)雲磴縹緲白玉京¶
　　(内閣學士/臣朱定元)淑清萬卉圍芳塍(内閣學士/臣張若靄)流杯幾曲¶
　　紆烟汀(内閣學士/臣沈徳潛)春泉㶁㶁秋琤琤(副都御史/臣何國宗)香¶
　　風披拂迎薫亭(副都御史/臣孫嘉淦)招凉銷暑宜長嬴(宗人/府丞)¶
　　(臣梅/㲄成)豐澤㺯田¶
躬所營(通政使/臣雷鋐)一横一縱列畦町(大理寺卿/臣嵩夀)玉禾珍穟¶
　　積嵗贏(大理寺卿/臣劉綸)水雲之榭臨滎瀯(詹亊臣/徐以烜)中流¶
　　御風虚可憑(太常寺卿/臣李世倬)卧波玉蝀逺碧横(順天府/尹臣蔣)¶
<pb:KR2l0013_WYG_005-39b>¶
　　(炳/)石欄刻畫獸與鯨(太僕寺卿/臣書山)天吴贔屭苻拔獰¶
　　(太僕寺卿/臣熊學鵬)承光圓嶠環碧城(僉都御史/臣嵇璜)四面翡翠¶
　　雕牕櫺(右通政臣/張師載)盤拏古栝形鬅鬙(少詹事/臣西成)瓊島¶
　　秀聳霽靄凝(少詹事臣/裘曰修)谽呀豁閕穿雲扃(侍讀學/士臣世)¶
　　(臣/)浮圖破空勢峥嶸(侍讀學士/臣朱蘭泰)舍利五色懸慧燈¶
　　(侍讀學士/臣于振)慶霄傑搆開軒楹(侍讀學士/臣陳邦彥)水光繚白¶
　　山圍青(侍讀學士/臣董邦達)夭喬草樹森翠屏(侍讀學士/臣塞爾登)松¶
　　槐榆柳檜栢檉(侍講學士/臣宏亮)蓼蘋蘆荻芷若蘅(侍講/學士)¶
<pb:KR2l0013_WYG_005-40a>¶
　　(臣龔/渤)鳬鷖鸂鶒鵷鷁鶄(侍講學士/臣周長𤼵)沈牽荇藻浮唼¶
　　萍(侍講學士/臣吴履泰)泛泛舴艦飛蜻蜓(太常寺少卿/臣鄒一桂)閒情¶
　　似訂鷗鷺盟(四譯館少/卿臣余棟)游龍¶
御舸逺揚舲(鴻臚寺卿/臣吴應枚)舟牧舉櫂歌匉訇(順天府丞/臣鄭其儲)綺¶
　　瀾㶑灔淨綠渟(庻子臣/林蒲封)輕鯈在藻尾不赬(侍讀臣/周玉章)¶
　　牙檣桂楫浮中泠(侍讀臣/張泰開)披襟遥矚萬象呈(侍講/臣官)¶
　　(保/)勝過弱水求蓬瀛(侍講臣/徳保)髙閣蓮漏傳丁丁(侍/講)¶
　　(臣蔡/新)先期勅戒上林丞(諭徳臣/興泰)¶
<pb:KR2l0013_WYG_005-40b>¶
鸞輿夙駕鳴金鉦(諭徳臣/王覺蓮)鉤膺方釳偕彭彭(洗馬臣/陸宗楷)鏗¶
　　復鏘兮展和鈴(中允臣/韓彦曽)郅偈旖旎揚霓旌(中允臣/陸嘉頴)¶
　　翠帽葩瑵交儀鍠(贊善臣/羅源漢)天廻日被玉軫停(司業/臣鐘)¶
　　(音/)涵元殿敞龍氣騰(司業臣/陳世烈)黻扆雲擁¶
天步升(左叅議/臣薄海)千官翊侍稽首迎(編修臣/僧格勒)文陛蹈舞嵩¶
　　三稱(編修臣/何其睿)霞封六幕張綵棚(編修臣/周煌)廣廷花爛¶
　　紅毾㲪(編修臣/路斯道)東西接席羅楸枰(編修臣/吴紱)流蘇樹¶
　　羽虡業撑(編修臣/陳兆崙)¶
<pb:KR2l0013_WYG_005-41a>¶
龍光樂豈湛露零(編修臣/周正思)太官供具陳大烹(編修臣/嚴源燾)七¶
　　調六味堯廚羮(編修臣/朱荃)蹯熊胎豹脣猩猩(編修臣/張映斗)¶
　　水登魴鯉陸麕麖(檢討臣/萬松齡)不數禁臠兼侯鯖(編修/臣李)¶
　　(龍/官)雪藕丹桂金柑橙(檢討臣/郭肇璜)蜜餌餖飣黏膏餳(編/修)¶
　　(臣錢/琦)鐫梅鏤棗脯桃櫻(編修臣/葉酉)白抄雲子踰青精¶
　　(編修臣/王居正)氤氳花露浮仙醽(編修臣/諸錦)彫觴滿酌翠尊¶
　　盛(修撰臣/金甡)八珍九醖郁芬馨(檢討臣/程恂)酪乳香瀉頗¶
　　黎甖(編修臣/金相)龍團細碾霏清霙(編修臣/潘乙震)鈞天廣樂¶
<pb:KR2l0013_WYG_005-41b>¶
　　諧韶韺(編修臣/楊述曽)鼖鼓按節殷鼟鼟(編修臣/湯大紳)摐金無¶
　　射聲噌吰(編修臣/孫宗溥)雲和瑟調媧皇笙(編修臣/蔡揚宗)繁絃¶
　　促響陋琶筝(檢討臣/程巖)引商刻羽宮還更(編修臣/徐文煜)歌¶
　　喉圓滑遷林鶯(編修臣/陸樹本)婆娑曼舞曳翠䎖(檢討臣/張日譽)¶
　　霓裳霞珮垂寶纓(編修臣/陳大㫻)羣仙髣髴交雲軿(編修/臣儲)¶
　　(麟/趾)¶
帝所上壽呈金觥(編修臣/程景伊)鞠&KR0957;齊祝千萬齡(編修臣/曹經)需¶
　　雲溥潤瓊漿傾(編修臣/邱柱)含醇不減中山酲(檢討臣/何疇)¶
<pb:KR2l0013_WYG_005-42a>¶
　　瑟琴筐篚叶鹿苹(檢討臣/出科聨)盍簪慶溢聫豫朋(檢討/臣周)¶
　　(燾/)¶
仙毫七字宣元聲(檢討臣/周人麒)驪珠迸落魚龍驚(編修臣/劉炳)妙¶
　　拈庚韻通青蒸(編修臣/竇光鼐)洪鐘嗣響容寸莛(編修臣/孫廷槐)¶
　　傳箋絡繹翔雲征(編修臣/徐瑋)李嶠鉅製音鏗轟(編修/臣經)¶
　　(聞/)¶
天藻麗密排瑶瓊(編修臣/杜若拙)金聲玉振條理明(編修臣/顧汝修)乾¶
　　統坤載涵泰貞(編修臣/戈岱)仰瞻雲漢章晶瑩(編修臣/劉錫齡)¶
<pb:KR2l0013_WYG_005-42b>¶
　　微明熠熠同爝螢(編修臣/羅暹春)營度口吻睛雙瞠(檢討/臣覺)¶
　　(羅奉/寛)藝苑鼓吹慙和鳴(檢討臣/叢中芷)禮成樂闋歌載賡¶
　　(檢討臣/胡澤潢)斜陽金碧明觚稜(檢討臣/周孔從)便蕃¶
錫予覃餘榮(檢討臣/王世仕)素縑文錦絳縹綾(檢討臣/李金臺)隃丸苕¶
　　頴剡溪藤(檢討臣/王太岳)分鮮玉果蓮芡菱(修撰臣/錢維城)兼珍¶
　　拜賜爭捧擎(編修臣/王際華)擕歸纍纍勝滿籯(編修臣/朱佩蓮)邱¶
　　山¶
恩重虞難勝(編修臣/王以昌)道旁觀者相誇矜(給事中/臣鍾衡)古來盛¶
<pb:KR2l0013_WYG_005-43a>¶
　　事見幾曽(給事中臣/劉芳藹)六十六載此再經(給事中臣/程鍾彦)¶
　　若時宣豫典禮仍(給事中臣/楊二酉)¶
神孫紹衣先民程(給事中臣/程盛修)廸光介祉䖍朂增(給事中/臣黄元)¶
　　(鐸/)丹書申儆几牖銘(給事中臣/李清芳)敷言錫極凜訓行¶
　　(給事中臣/衛廷璞)泰交一徳堂㢘并(御史臣/包祚永)螭㘭鶴籞儲¶
　　國楨(御史臣/沈廷芳)八風從律六氣正(御史臣/孫灝)時𤾉時雨¶
　　謝禱榮(御史臣/張漢)與與翼翼百寶盈(御史臣/柴潮生)蠲租恵¶
　　洽九野氓(御史臣/馬璟)催科無復煩敲榜(御史臣/張孝挰)雞竿¶
<pb:KR2l0013_WYG_005-43b>¶
　　肆赦息劓黥(御史臣/葛徳閏)妻孥耽樂怡弟兄(御史臣/胡寶瑔)耕¶
　　田鑿井患不攖(御史臣/歐堪善)天河有水洗五兵(御史臣/沈景瀾)¶
　　薅荼去莠鋤芽萌(御史臣/錢度)來儀鸑鷟翔焦鵬(御史/臣胡)¶
　　(蛟/齡)斯臧坰牧詠駓騂(御史臣/楊開鼎)竒肱祇貢睢以&KR2001;(御/史)¶
　　(臣李/兆鈺)獻琛奉賮拜且趟(御史臣/馮秉仁)狼䐠萬里銷衝輣¶
　　(御史臣/湯聘)龍沙久罷甌脫偵(御史臣/王應綵)¶
帝徳廣運至道弸(御史臣/范𢎞賔)¶
異數百爾欣躬膺(御史臣/曹秀先)勤思報稱懐淵冰(御史臣/白瀛)昌¶
<pb:KR2l0013_WYG_005-44a>¶
　　　言日贊抒丹誠(御史臣/周禮)就瞻日月長升恒(御史臣/戴章甫)¶
　　　於萬斯年歌永清(御史臣/萬年茂)¶
　御製秋日瀛臺集臣工宴賞既仿栢梁體聨句復召大¶
　　臣及内廷翰林等三十八人用唐臣李嶠侍宴甘露¶
　　殿詩為韻依前嵗翰苑故事朕成首什及末章羣臣¶
　　以次分韻¶
　御製得月字¶
　蘭舟玉蝀風珂馬金鰲月今日秩威儀文筵盍簪笏¶
<pb:KR2l0013_WYG_005-44b>¶
皇祖垂芳型元臣㑹華髪㫖酒於以柔晩香猶未歇拈時¶
　得李嶠成序懐王勃申咨山甫儔其何補衮闕¶
　　　　　　　　　　　　大學士(臣/)張廷玉得宇字¶
　　　嘉禾滿玉田瑞靄流銀浦協氣召¶
天庥隆規繩¶
祖武雲中¶
　　翠輦來樹底華纓聚綺席飫三漿茅檐登四鬴丹霞¶
　　　煥¶
<pb:KR2l0013_WYG_005-45a>¶
　帝文湛露盈仙宇奕世沐¶
　殊恩頌言慚吉甫¶
　　　　　　　　　　予告大學士(臣/)福　敏得臨字¶
　　　豫遊因嵗稔豈樂及秋深化洽欣無外功成頌有¶
　　　臨嘉祥符¶
　帝徳喜氣入¶
　宸襟宴賞來仙苑簪纓列禁林賡歌揚盛事交泰協同¶
　　　心幸值幾多暇從容獻六箴¶
<pb:KR2l0013_WYG_005-45b>¶
　　　　　　　　　　　　大學士(臣/)陳世倌得丹字¶
　　　嘉讌承¶
先典蓬瀛集鳯鸞九秋開今序百辟奉¶
　宸歡島嶼雲中出樓臺鏡裏㸔晩英芬玉砌瑞露浥金¶
　　　盤嵗稔歌吟協¶
　恩深負荷難(微臣/)無以報惟矢寸心丹¶
　　　　　　　　　　　　大學士(臣/)史貽直得地字¶
　　盛典紹¶
<pb:KR2l0013_WYG_005-46a>¶
前徽蓬壺¶
　翠華莅清秋萬寶成¶
　　嘉讌百僚企酒醴尚方陳宫懸廣庭肄矢音傍¶
　紫宸敷座凌丹地¶
　賜食荷殊榮調羮慚重寄願上¶
　萬壽觴夙夜敢辭勩¶
　　　　　　協辦大學士吏部尚書(臣/)劉於義得雲字¶
　　　太和翔洽日多稼逺連雲豳雅¶
<pb:KR2l0013_WYG_005-46b>¶
　皇情豫衢歌¶
　帝代聞榮開瑶水宴光協慶霄文¶
　　泛艇仙壺入𫝊箋雅韻分綺珍欣荷¶
　賜鞠秀暖含芬拜舞盈階墄呼嵩祝¶
　聖君¶
　　　　　　　　　　　户部尚書(臣/)梁詩正得窓字¶
　　　嘉㑹¶
前光廸疏筵敞八窓洲分仙境十秋慶瑞岐雙按節金鏗¶
<pb:KR2l0013_WYG_005-47a>¶
　　應¶
揮毫玉潤摐花明爭¶
賜錦波動促飛缸殿仰需雲榜詩慙郢雪腔¶
　游龍廻棹緩山翠落輕䉶¶
　　　　　　　　　　禮部尚書(臣/)王安國得網字¶
　　秋字正晴和蓬池叨¶
讌賞杯斟湛露濃樂奏鈞天響階戺繡成茵檐楹霞作¶
　　幌松厓飄鶴翎蓮沼縈漁網百爾集重臺一元涵¶
<pb:KR2l0013_WYG_005-47b>¶
　　萬象羣霑¶
優渥恩率土歌堯壤¶
　　　　　　　　　　兵部尚書(臣/)彭維新得碧字¶
　禁林霽景澄穰嵗¶
宸心懌讌賞紀昇平𢋫颺繼曩昔垣連宛轉橋岸綴玲¶
　　瓏石臺殿矗層空水天涵一碧蓮衣欹畫檻桂醑¶
　　紛瑶席鵷鷺勝遊仙¶
恩波増太液¶
<pb:KR2l0013_WYG_005-48a>¶
　　　　　　　　　　　刑部尚書(臣/)阿克敦得紗字¶
天庥登萬寶¶
　帝澤徧臣家瑶水筵方啟瀛洲路豈賒鶴觴催酌醴鳯¶
　　　吹應鳴葭¶
　睿藻雲爭彩¶
　恩光日並華盤盂思稼穡筐篚念桑麻既醉遲歸院金¶
　　　蓮籠碧紗¶
　　　　　　　　　　　刑部尚書(臣/)汪由敦得御字¶
<pb:KR2l0013_WYG_005-48b>¶
　　　金行零露瀼瓊苑卿雲曙¶
　　盛典集星班廣筵臨¶
　日御瀛波¶
祖徳深稔嵗¶
　皇心豫舟度虹連蜷¶
　　牋飛鳳鶱翥伶簫軒樂張瑞萐堯廚飫¶
　異數荷頻仍榮聨石渠署¶
　　　　　　　　　　　　吏部侍郎(臣/)蔣溥得筵字¶
<pb:KR2l0013_WYG_005-49a>¶
　　　皎日輝鸞閣秋風敞¶
　御筵屢豐追雅什交泰紀新編玉饌雲端¶
　賜仙韶空際傳奉觴同獻夀㸃筆更題箋香挹亭邊菊¶
　　　波明畫裏船紹衣揚¶
祖徳¶
　　盛典繼當年¶
　　　　　　　　　　　　吏部侍郎(臣/)徳齡得陳字¶
　　　由豫章惟舊宣豐嵗值寅卿雲輝碧宇閬苑傍¶
<pb:KR2l0013_WYG_005-49b>¶
　丹宸¶
　翠輦逶迤度芳筵次第陳仙華開四照天酒酌長春樂¶
　　　奏¶
　　涵元殿觴流浴日津九秋多湛露霑潤徧臣隣¶
　　　　　　　　　　　吏部侍郎(臣/)歸宣光得桂字¶
　　　山開翠苑明雲映蓬池麗宴鎬頌周王登瀛邁唐¶
　　　帝鳳律奏元音¶
　龍箋傳鉅製秋綻東籬英芬餘小山桂法¶
<pb:KR2l0013_WYG_005-50a>¶
祖顯訏謨勤民臻樂嵗啓事愧山濤拜颺賡¶
　　盛世¶
　　　　　　　　署倉塲侍郎(臣/)宗室塞爾赫得醑字¶
　　　時逢九稔年氣肅三秋序吉日啟文筵良遊來¶
　　禁籞琪花月殿香玉液天廚醑窈窕烟霞區廻翔鵷¶
　　　鷺侣(宴罷遊勅今/諸臣  觀)閬囿洵非遐丹臺更何許稽首¶
　　　誦¶
　宸章欽聆霄漢語¶
<pb:KR2l0013_WYG_005-50b>¶
　　　　　　　　　　　倉塲侍郎(臣/)彭樹葵得天字¶
　　　復旦虞絃奏卷阿周雅傳¶
　鑾輿凌暁駐珠露照秋妍香靄瀛洲上筵開玉水邊簪¶
　　　毫同拜手翔步擬登仙¶
　藻灑飛雲麗¶
　榮分賜錦鮮湛恩涵鳯液嘉㑹慶中天¶
　　　　　　　　　　　禮部侍郎(臣/)鄧鍾岳得酒字¶
　　　嘉貺集三秋豐年同九有天髙薦爽新露湛沾¶
<pb:KR2l0013_WYG_005-51a>¶
恩厚虞絃應宮商卷遊集簪綬濡毫鳯沼波繫艇龍池¶
　　柳蘭菊陋汾詞藻蒲追鎬酒盛哉¶
繼序徽竊拜賡歌手¶
　　　　　　　　　　兵部侍郎(臣/)陳悳華得酌字¶
　　仙山接¶
帝廷禁囿開靈壑竹樹𣺌瀛寰烟霞隠樓閣清香筵際¶
　　飄廣樂雲中落金鼎飫時嘗瓊漿歡屢酌棲梧彩¶
　　鳯鳴依藻文魚躍共識¶
<pb:KR2l0013_WYG_005-51b>¶
九重心端因樂民樂¶
　　　　　　　　　　兵部侍郎(臣/)王㑹汾得榴字¶
玉扆崇無逸神臯屬有秋澤霑羣品豫禮及侍臣優翠¶
　　帟榮巖桂雕盤薦海榴遏雲仙管動¶
賜錦瑞香浮式燕過三爵歡遊到十洲顧慚樗散質曷¶
　　以奉¶
皇猷¶
　　　　　　　　　　刑部侍郎(臣/)錢陳羣得花字¶
<pb:KR2l0013_WYG_005-52a>¶
　　　燕鎬開秋殿蓬瀛景正賒循除甘谷水繞砌酈山¶
　　　花廣席韶韺近承筐禮數加興鶱青鳯侣遊徧¶
　玉皇家緹幛連松广華茵倚竹沙言歸歌既醉禁樹有¶
　　　啼鴉¶
　　　　　　　　　　　工部侍郎(臣/)涂逢震得水字¶
天庥薦有年¶
世徳𫝊芳軌五緯煥文明一堂隆喜起筵浮菊彩黄檻拂¶
　　　蘭英紫移¶
<pb:KR2l0013_WYG_005-52b>¶
　　仗鶴清塵流觴龍激水¶
　宸章麗翠霞仙樂陳金戺勝境到方知瀛洲如畫裏¶
　　　　　　　　　　　内閣學士(臣/)介　福得向字¶
　　　豐豫際重熙趯陂晴旭向¶
　繼繩舊典修宴樂¶
　　新恩曠傑閣俯氤氳秋波浛漭瀁¶
　詩成元氣流樂奏和風颺鎬酒慶同賡汾歌慙浩唱緬¶
　　　懐千載前喜起無能尚¶
<pb:KR2l0013_WYG_005-53a>¶
　　　　　　　　　　　内閣學士(臣/)張若靄得浮字¶
　聖慮師無逸¶
天心報有秋茅檐歌暇豫桂館樂清幽氣爽山容淨池明¶
　　　殿影浮星雲騰¶
　睿藻冠珮集仙舟蘇氏曽聨句崔家許侍遊載賡驚¶
　異數三世在瀛洲¶
　　　　　　　　　　　内閣學士(臣/)沈徳潛得橋字¶
　　行殿聳岧嶤筵開坐九霄¶
<pb:KR2l0013_WYG_005-53b>¶
　君臣同樂豈聲振合簫韶¶
　　天酒三漿泛官廚五味調恩魚跳玉鏡仙柳拂紅橋¶
　　　飲鎬歡周讌賡歌協舜朝散餘寛禮數許蕩木蘭¶
　　　橈¶
　　　　　　　　　　　副都御史(臣/)孫嘉淦得直字¶
　　大有慶三秋歡心洽萬國苑開¶
　　金闕西觴進瑶池側老桂耀丹葩崇蘭紛碧色¶
　宸章抒麗藻廣樂昭明徳¶
<pb:KR2l0013_WYG_005-54a>¶
主聖嫓羲堯尹諧希契稷(微臣/)逢此盛簪筆慚司直¶
　　　　　　　　　宗人府府丞(臣/)梅㲄成得城字¶
御苑森瑶嶼蜺旌擁碧城¶
宸遊歌夏諺¶
　嘉宴慶秋成金鼎調元氣鈞璈播雅聲星雲¶
天藻麗雨露物華榮¶
萬壽呼嵩祝千官在鎬賡龍光承¶
　愷澤拜手頌昇平¶
<pb:KR2l0013_WYG_005-54b>¶
　　　　　　　　　　　通政使(臣/)雷　鋐得連字¶
　　枍栺森¶
丹闕清秋秩錦筵卷阿音有繼蕭露澤無邊曲岸凉波¶
　　溢西山霽色連天香飄殿陛仙樂奏宫懸酒醴臣¶
　　心渥珠璣¶
聖藻傳稍紓¶
宵旰意交泰屢豐年¶
　　　　　　　　　　大理寺卿(臣/)嵩　壽得禁字¶
<pb:KR2l0013_WYG_005-55a>¶
　　大酺啟蓬瀛千官趨¶
紫禁秋澄苑囿明水濶樓臺枕筵帶菊英開旌隨槐綠¶
　　䕃爐烟袍袖沾雅樂心脾沁詩續栢梁吟酒和蕭¶
　　露飲陪遊樂未央沐寵¶
恩難任¶
　　　　　　　　　　大理寺卿(臣/)劉　綸得苑字¶
錫宴及佳辰聨騶來¶
上苑衣光漾碧漪杯影開晴巘席展金英稠橋通彩虹¶
<pb:KR2l0013_WYG_005-55b>¶
　　蜿賡¶
歌仙樂調拜¶
賚雲章烜自洽¶
　堂㢘親寧知¶
　蓬閬逺行行選勝多蓮炬歸移晩¶
　　　　　　　　　　僉都御史(臣/)嵇　璜得斜字¶
　　秋風來桂苑仙吹引蘭槎¶
　嘉宴逢年慶¶
<pb:KR2l0013_WYG_005-56a>¶
　　新詩領物華水雲相旖旎巖壑各谽谺上¶
　壽瞻¶
　天近留歡到日斜¶
　恩濃同酒醴興逺即蒹葭從識三山勝寧誇太乙家¶
　　　　　　　　　　　　少詹事(臣/)裘曰修得承字¶
　　　豐年忻已屢¶
　　盛事復相仍瀛海無雙地蓬萊最上層碧雲依&KR0772;窕¶
　　　紅日耀觚稜詩訝飛毫㨗人教納陛升股肱賢命¶
<pb:KR2l0013_WYG_005-56b>¶
　　　說宗姓禮先滕共詫千秋遇何因得仰承¶
　　　　　　　　　　　侍讀學士(臣/)于　振得恩字¶
　　豫遊循¶
舊典¶
　法駕御金根弱柳眠莎徑叢篁䕶水門雲籠¶
　仙籞迥日上獸爐溫香醞初浮蟻珍肴更芼蓀聨吟披¶
　　　錦繡拜賜重瑶琨忝與蓬瀛集何能頌¶
　主恩¶
<pb:KR2l0013_WYG_005-57a>¶
　　　　　　　　　　　侍讀學士(臣/)陳邦彦得恣字¶
　　　上苑啓瓊筵盈廷慶天賜盛典紹前型豐年洽¶
　宸思仙音諧徴韶宫扇明丹翠島溆逺縈紆雲霞蔚竒¶
　　　恣¶
　奎章耀日華香扆瞻天邃願陳稌黍多長向丹霄侍¶
　　　　　　　　　　　侍讀學士(臣/)董邦達得歡字¶
　　　清宴逢時泰笙簧百爾歡蓬山迎御氣瀛海展文¶
　　　瀾張樂隨¶
<pb:KR2l0013_WYG_005-57b>¶
　天仗移庖飭大官賡歌通燕笑恣訪寄遊觀曠典¶
　恩膏浹榮施禮數寛仙臺圖畫好熙樂寫猶難¶
　　　　　　　　　　太常寺少卿(臣/)鄒一桂得賞字¶
　聖敬召¶
天和清時足俯仰百昌㑹休明萬化遂生飬勝集協令辰¶
　　　來遊浹歡賞玉斚開¶
　御筵金風薦秋爽賡虞徳惟一宴鎬事非兩拜手祝屢¶
　　　豐玉燭永輝朗¶
<pb:KR2l0013_WYG_005-58a>¶
　　　　　　　　　　鴻臚寺卿(臣/)吳應枚得歸字¶
　　嵗稔羣情暢¶
恩濃湛露晞登瀛依鳯舸¶
錫宴駐鸞旂雅樂韶鈞振¶
天章雲日輝賡吟寛肅拜醉酒緩言歸似續隆三古霑¶
　　濡徧九圍¶
勤民欣有穫豈易慶¶
垂衣¶
<pb:KR2l0013_WYG_005-58b>¶
　　　　　　　　　　　　侍讀(臣/)張泰開得路字¶
　　京坻徧衢歌堂陛欣榮遇水木足清妍風光澹澄¶
　　素碧城擁煙霞丹陛列鵷鷺文裀臨曲水瓊漿挹¶
　　甘露詩體繼元封樂音諧大䕶宴賚沐¶
恩榮歸鞭指雲路¶
　　　　　　　　　　　　侍講(臣/)徳　保得滿字¶
　　鸞閣五雲晴秋光太液滿波涵碧檻清樹帶輕烟¶
　　煖地勝昆明池筵嗤平樂館綺霞蔚彩綃湛露盈¶
<pb:KR2l0013_WYG_005-59a>¶
　　　瑶盌¶
　飛藻映堯裳分牋掞江管雝喈同矢音¶
　聖緒千年纘¶
　　　　　　　　　　　　　侍講(臣/)蔡　新得烟字¶
　　瓊筵開别殿蓬島麗非烟共喜來歌日頻書大有年¶
　　　層臺津樹外曲檻水雲邊舞逐銀鸞影班分玉筍¶
　　　聨六清神鼎味九奏帝廷絃¶
　寵遇隆三接同歌湛露篇¶
<pb:KR2l0013_WYG_005-59b>¶
　御製得霞字¶
　白藏昌百嘉西苑駐重牙翔鳯(閣/名)馡香穂遊龍(舟/名)捲浪¶
　花喜因歌黍稌政可問桑麻水影含橋直山容入座斜¶
　杯浮漿是瀣盤進棗如𤓰侍宴詩成處還㸔飛暖霞¶
　御製復得詩四首¶
　序曰我¶
皇祖時曽集大小臣工於瀛臺宴賞甚盛典也兹因西成¶
　豐稔百物蕃昌於八月二十八日賜宴公卿庶僚於瀛¶
<pb:KR2l0013_WYG_005-60a>¶
　臺以昭繼繩宣豫之意得詩四首并示諸臣其欲賡韻¶
　者聼¶
　趯陂鵷侣接嗚珂霽宇空澄氣色和共喜向筵開早菊¶
　多緣紀嵗得嘉禾栢梁臺畔騰箋集仙蕚亭邊載筆過¶
　緬想¶
虞廷傳盛事颺言何以繼賡歌¶
　鏡中樓閣五雲稠皎日揚輝素景浮湛露詩成天酒下¶
　蓼蕭樂作徴招流曲江早獻千秋鑑梁國還登太液舟¶
<pb:KR2l0013_WYG_005-60b>¶
　三世方明陪御賞(大學士張廷/玉之父曽侍)¶
(皇祖西苑宴賞今與其子若/  靄共陪此㑹亦盛事也)從教佳話冠螭頭¶
　璇霄猶覩暁蟾娟濟濟冠裳擁慶烟丹粟香中陳桂醑¶
　玉山頹處酌瓊筵崇牙徐聼鈞天奏髙閣遥聞晝漏𫝊¶
　此日含毫多沈宋昆明漫數景龍年¶
　蘢葱雞樹翠華留相悦君臣共倡酬鎬上宴開惟卜晝¶
　樓前酺賜正登秋在隂鳴鶴方縻爵樂藻遊魚不避鈎¶
　試問彬彬玉堂客瀛臺然否即瀛洲¶
<pb:KR2l0013_WYG_005-61a>¶
　賜宴後憩流杯亭集臣工四十五人聨句用十一真韻¶
　(御/製)載溯九經義肆筵百爾臣寥天懸朗日¶
　　　瑞露湛清晨嵗稔叨¶
天貺民康頼¶
　聖仁冠裳欣濟濟(臣張/廷玉)禮樂此彬彬在藻魚心樂依松¶
　　　鶴意馴林英敷釦砌(臣福/敏)柳影拂絲緡允矣光而¶
　　　大其如愚且諄座中鳴玉珮(臣陳/世倌)苑外襍朱輪既¶
　　　愜歌多稌惟應祝大椿民風真樂愷(臣史/貽直)物候盡¶
<pb:KR2l0013_WYG_005-61b>¶
　　　平均把梓無移用蒭蕘亦並詢農祥占上瑞(臣劉/於義)¶
　(御/製)禊事學春辰勝㑹方亭午佳辭論受辛許扶¶
　靈夀杖(大學士張廷玉福敏皆年逾/古希是日並許扶杖而行)¶
　　　容接綺羅裀¶
　　令典方逾甲芳筵再啟寅境開仙籞勝(臣梁/詩正)地與¶
　　禁垣鄰逺嶼明霞纈層欄曲徑循雜花憑㸃綴(臣王/安國)¶
　　　老樹鬱輪囷葉墜黄飄袂泉飛碧繞身雁書天帛¶
　　　字(臣彭/維新)魚織水紋紃亭迥雲隂矗廊紆竹裏廵綠¶
<pb:KR2l0013_WYG_005-62a>¶
　　房低未拆(臣阿/克敦)朱實綻初匀萍斂纔通舫枝欹欲¶
　　碍巾菊芳杯共把(臣汪/由敦)¶
(御/製)蘭秀佩堪紉水態澄金練山容聳碧峋華林底試馬¶
　　郊陬已遊麟蕩蕩皇圖逺平平王道遵豈惟榮李¶
　　嶠(臣蔣/溥)莫漫擬王珣髙翥¶
　翔鸞閣平飛畫鷁䑳履豐歌有慶(臣徳/齡)錫福被無垠¶
　　似雨懸淙急如螺列嶂皴卿雲歌縵縵(臣歸/宣光)螽羽¶
　　願詵詵湁潗趨瑶嶼沿囘達玉漘履隨百辟列(臣/塞)¶
<pb:KR2l0013_WYG_005-62b>¶
　　(爾/赫)策紀萬祥溱麟弄惟同楦琹材不棄橁開筵迎¶
　　綺旭(臣彭/樹葵)¶
(御/製)縱目向蒼旻進退多魚雅威儀更秩&KR0776;何須三爵限¶
　　行㸔萬方臻紆綬多黎獻彈冠到隠淪遶亭泉㶁¶
　　㶁(臣鄧/鍾岳)依樹石粼粼寶篆噴蘭麝祥烟擁柍桭惟¶
　　應戴髙厚(臣陳/惪華)何以廸忱恂跨逺吟蒼栝吹香起¶
　　白蘋疎荷侵鏡面(臣王/㑹汾)細草藉船唇直到星辰上¶
　　疑浮渤澥濵藤緣依石瘦(臣錢/陳羣)葵喜向陽新郅治¶
<pb:KR2l0013_WYG_005-63a>¶
　　符清宴良材盡選掄百僚欽穆穆(臣涂/逢震)¶
(御/製)羣彦㑹誾誾何異登瀛島空傳㑹玉津聞泉太古樂¶
　　相馬九方歅殿角雲凝紫簾鈎月掛銀颭風旗灼¶
　　爍(臣介/福)曜日隊玢璘舜樂還堯酒金聲復玉振寒¶
　　芬岩補隙(臣張/若靄)滯穂苑餘畛野鳥隨仙棹風烏傍¶
　禁闉拜稽寛禮數(臣沈/徳潛)觴詠率天真授簡紛抽祕¶
飛豪㨗有神洪源探溟涬(臣孫/嘉淦)逺派導峨岷妙挹羣言¶
　　液𫝊觀衆目眴¶
<pb:KR2l0013_WYG_005-63b>¶
　恩波流曲水(臣梅/㲄成)¶
(御/製)和樂燕嘉賔石罅飛瓊沬蓮根戢錦鱗蘭亭思筆健¶
　　興慶陋時屯幸被¶
　榮光渥均叨大冶甄登仙壺共嶠(臣雷/鋐)樂聖笑兼嚬¶
　　水濺賡珠玉飈廻戛䉋箘和遲窮窈𣺌(臣嵩/壽)韻窘¶
　　屢廵逡研啟端溪鵒毫濡東郭㕙剡藤牋膩粉(臣/劉)¶
　　(綸/)華井藕雕璡槖筆憑書柿和羮試采蓴琳瑯天¶
　　府閟(臣徐/以烜)礧砢上林珍香氣霏蘭茝清音殷鼔錞¶
<pb:KR2l0013_WYG_005-64a>¶
　　三山應不逺(臣嵇/璜)¶
(御/製)一鏡宛平陳樂嵗真堪樂塵心豈復塵歡言歌既醉¶
　　風物信含淳地近長依日風和别盎春周遭欄是¶
　　畫(臣裘/曰修)髙下砌皆珉塔逺掛霄漢湍奔激殷轔垂¶
　　虹分水檻(臣鄒/一桂)飛瀑耀天紳信有凌雲意而非玩¶
　　物倫葭蒼遥瑟瑟(臣吴/應枚)莎碧淺畇畇狎浪鷗眠穩¶
　　盤空鷹眼瞵界寛呈爽豁(臣于/振)機静悟淵&KR1977;靈鷲¶
　　苔紋篆文禽錦翼伸臨流襟抱浄(臣陳/邦彦)¶
<pb:KR2l0013_WYG_005-64b>¶
(御/製)對席笑言親馡馥淮山桂琅玕淇澳筠來遊重伴奐¶
　　振雅有璘斌筆戰榮今席冰嬉記昔因雕華承¶
　寵錫(臣董/邦達)¶
　溫綍聼重申靈囿原同樂衢樽况飲醇丹鉛緗帙麗¶
　　(臣張/泰開)綷䌨彩絲純魴貫枝扳柳鮮分筐織笢華墀¶
　　陳纍纍(臣徳/保)瑣闥捧踆踆前嵗新瀛署¶
殊恩迨吉人¶
　典緣優作楫(臣蔡/新)意乃錯翹薪幸際豐亨㑹重叨燕¶
<pb:KR2l0013_WYG_005-65a>¶
　　樂頻攝衣攀玉磴(臣周/長𤼵)¶
(御/製)垂餌曳銀綸苑令供秋棗伶官奏夏鈞周行誰示我¶
　　嘉樂自宜民瑞靄凝¶
　雙闕甘膏遍八夤來儀聲噦噦(臣陳/兆崙)於牣尾莘莘為¶
　　想涇舟楫言瞻旱麓榛¶
　鴻猷隆紹述(臣朱/荃)朴俗樂伾侁髙宴應追漢仙源詎¶
　　數秦優俳嗤彼朔(臣程/景伊)詰屈愧臣甡¶
萬壽連佳節重陽近浹旬秋行方皜皜(臣金/甡)陽氣更礥¶
<pb:KR2l0013_WYG_005-65b>¶
　　礥紀盛輝金管承¶
　恩仰紫宸賡颺今復覩(臣朱/佩蓮)¶
(御/製)喜起叶吹豳¶
御製覺生寺大鍾歌用沈徳潛韻¶
鼂謀弗善野戰龍金川門開烈焰紅都城百尺燕飛入¶
齊黄羣榜為奸凶成王安在乃定案夾輔公旦焉可同¶
𤓰蔓連抄何慘毒龍江左右京觀封謹嚴難逃南史筆¶
懴悔詎頼佛寺鐘道衍儼被榮國命鍵椎冶盡丹陽銅¶
<pb:KR2l0013_WYG_005-66a>¶
　穹窿重過萬石簴印泥精鏤禪機鋒夏屋十尋虞不舉¶
　鯨魚盈丈方堪舂山靈水族無不具魑魅罔兩怪哉蟲¶
　欲藉撞杵散憤氣安知天道憐孤忠榆木川邊想遺恨¶
　鳬氏徒添公案重憶昔遨遊西海子水天上下玻璃空¶
　一川可通萬夀寺夤緣偶挹曹溪宗喬松偃葢假山古¶
　傑閣巍巍獨據中洪鐘在懸洵偉觀聨吟更喜昆弟從¶
　蒼黝其色蟠其紐中宏外聳何隆隆華嚴字跡𫝊沈度¶
　半滿全揭開羣蒙覺生鹿苑¶
<pb:KR2l0013_WYG_005-66b>¶
皇考創材飭内帑鳩羣工謂是善吼周沙界乃從舊寺移¶
　乘風太清十里𣺌乎小日日演梵聞離宫抎考已廓苾¶
　芻眼摩挲更暢騷人胸不離一步鐘如是東西分别心¶
　猶蓬我惜徳潛老始達其詩亦復倫考功成編著作呈¶
　乙覽不聞肯作蓀佯聾獨愛長歌踐其韻非誇藻采爭¶
　雌雄載賡唱酬古弗廢詩話千載留芳蹤聖經佛㫖究¶
　異路將以何道訓成童於論於樂備法物安可以此歸¶
　辟雍安可以此歸辟雍不如任彼出林大且逢¶
<pb:KR2l0013_WYG_005-67a>¶
　　　　　　　　　　　　庻吉士(臣/)沈徳潛原作¶
　　牙角觺觺蟠老龍色相古黝兼青紅旋蟲躨跜列¶
　　衆獸旁羅鬼怪諸姦凶重逾萬石更萬石漢髙廟¶
　　器將毋同金泥𫝊自明永樂遷都北地仍燕封廟¶
　　社既建鼎吕定次及梵宇成華鐘道衍監造役鳬¶
　　氏數倍仙掌鎔金銅彌陀華嚴薈全部沈學士筆¶
　　藏稜鋒懸之傑閣入雲表六僧舉杵齊撞舂當年¶
　　燕飛啄孺子南兵百萬為沙蟲抄連𤓰蔓凝碧血¶
<pb:KR2l0013_WYG_005-67b>¶
　　禍延赤族鋤羣忠憑仗佛力消黒業趪趪聲徹天¶
　　門重恒河沙數至無算火燄滅息刀輪空從來王¶
　　者貴不殺豈緣象教尊禪宗神孫更創萬夀寺大¶
　　璫勢力移其中熹宗以後委諸地龍卧沙草雲難¶
　　從¶
　熙朝郭西建寶刹重樓複殿棟宇隆錫名覺生代木¶
　　鐸警醒憒憒憐愚蒙鐘從廢寺徙新搆萬牛廻首¶
　　驅徒工鯨鏗鼉鳴整課誦響達長樂隨天風我來¶
<pb:KR2l0013_WYG_005-68a>¶
　　郊外訪林麓一徑委折趨靈宫諦眎古蹟决雙眥¶
　　偉觀一豁平生胸因思鷄鳴埭西地巨鐘蝕土眠¶
　　蒿蓬摩挲永樂二年鑄兩地禱福邀天功一鐘淪¶
　　棄聲久啞一鐘叩擊驚頑聾蒲牢亦等遇不遇何¶
　　况士類分雌雄獨惜大鏞置佛地虚無秖伴金仙¶
　　蹤¶
今皇崇道講經學鴻都觀禮來耆童始終條理藉法物¶
　　曷不輦載歸辟雍於論於樂頌¶
<pb:KR2l0013_WYG_005-68b>¶
聖徳相和鼉鼓聲逢逢¶
御製内閣學士沈徳潛乞假葬親詩以賜之¶
我愛徳潛徳純風挹古初從來稱晩達差未負耽書正¶
藉通元筆胡懸韋孟車其如感風木暫許返林閭南國¶
欣歸陸東門漫擬疏江鄉春興嬾能不憶金除¶
　　　　　　　　　　　内閣學士(臣/)沈徳潛恭和¶
　　濡滯驅征幰寧云賦遂初¶
君恩深惜去(臣/)老不中書跡欲辭¶
<pb:KR2l0013_WYG_005-69a>¶
　丹陛心仍戀¶
　屬車¶
寵光榮祖父歡喜到鄉閭常矢涓埃報幾忘鬢髮疏園¶
　　葵勤手植向日近前除¶
御製沈徳潛為其父請封陳親遺訓聲淚俱下此所謂¶
　終身之慕乎甚嘉憫焉從其請而賜之句¶
書笈舊行裝逝將返故鄉成名髮驚白錫類詔謄¶
黄奚用悲寥落應知遂顯揚斧邱陳奠處不愧教¶
<pb:KR2l0013_WYG_005-69b>¶
忠堂¶
　　　　　　　　　　　内閣學士(臣/)沈徳濳恭和¶
　　獺祭難忘本陳情出¶
帝鄉先臣躬守素¶
聖主詔焚黄¶
天澤邀頻沃春華得再揚鄭公忠孝里恐負白雲堂¶
御製沈徳潛乞假葬親畢還朝詩以賜之¶
朋友重然諾况在君臣間我命徳潛來豈宜遽引年瀧¶
<pb:KR2l0013_WYG_005-70a>¶
　岡表阡罷白駒來賁然即此至性肫令我俞以憐晝錦¶
　匪所誇孝烏或致焉席前陳民瘼不負余諮延兒軰粗¶
　知書善為道孔顔¶
　(御注先是未還朝時/  有輔導皇子之命)¶
　　　　　　　　　　　　内閣學士(臣/)沈徳潛恭和¶
　　　人生在三節最重天地間¶
　恩深被存没敢謝衰頹年及時封兆域堂斧馬鬛然刻¶
　　　期覲¶
<pb:KR2l0013_WYG_005-70b>¶
　雲日辱荷¶
　聖人憐葵忱既抒矣鴻哀亦陳焉典禮重豫教琢玉蒙¶
　訪延性善稱堯舜豈惟希伊顏¶
　　　附錄¶
　　　　　　　　　　掌院學士(臣/)法良(臣/)韓菼恭頌¶
聖祖御書道徳仁藝匾額後¶
　　　大書特書¶
天宇𤼵蒙字如爻繫經義昭融警覺提撕振古洪鐘¶
<pb:KR2l0013_WYG_005-71a>¶
聖徳渾全藝事旁通乾體日强筆健飛龍得心運手元氣¶
　　　化工¶
　　　　　　　　　　　　掌院學士(臣/)陳廷敬恭䟦¶
聖祖御書龍飛鳯舞石刻後¶
　　　龍飛鳳舞¶
御書四字康熙十七年閏三月二十八日¶
皇上以賜(臣/)廷敬者也(臣/)叨塵¶
　　講席多歴年所伏覩我¶
<pb:KR2l0013_WYG_005-71b>¶
皇上欽明濬哲典學敷文視朝聼政之暇手不釋卷講誦¶
　　　至夜分不少懈發為篇章炳炳烺烺如日月中天¶
　　　照耀下土時以餘力臨池灑翰筆法精妙夐絶古¶
　　　今(臣/)謹按孝經援神契曰奎主文章蒼頡效象宋¶
　　　均注奎星屈曲相鈎似文字之畫傳稱庖羲作龍¶
　　　書少昊作鸞鳯書盖書契之興自古聖帝哲王類¶
　　　以此化成天下(臣/)以愚陋荷¶
　知遇俾掌院事兹蒙¶
<pb:KR2l0013_WYG_005-72a>¶
賜御筆恭勒堅珉安翰林院敬一亭中用垂悠久使觀者¶
　　　知¶
聖主嚮學勒於宵昃所以風勵羣工意至渥也凡文學侍¶
　　　從之臣敢不孜孜矻矻夙夜靖共以對揚¶
休命爰拜手稽首而恭䟦其後¶
　　　翰林院題名碑記¶
　　　　　　　　　　　　　掌院學士(臣/)徐乾學譔¶
　　　翰林院設於唐開元中自諸曹尚書下至校書郎¶
<pb:KR2l0013_WYG_005-72b>¶
　　　均得與選入院者概稱為學士有待詔供奉之名¶
　　　憲宗時置學士承㫖在學士之上至宋始定制資¶
　　　淺者為直院暫行者為權直而學士之職始貴為¶
　　　院長明初又設講讀學士講讀修撰編檢諸員其¶
　　　制大備時入院者不專進士科至天順間李賢建¶
　　　議始盡用進士我¶
　　朝因明之舊間損益唐宋明初之制辟薦者得入翰¶
　　林¶
<pb:KR2l0013_WYG_005-73a>¶
天子加意文學才士蔚興儒林文苑之官多至不可勝數¶
　　　夫翰林為朝廷文學侍從之臣居禁近掌制誥公¶
　　　輔之望由此其選非可以雕蟲篆刻之才當之也¶
　　　予自庚戌釋褐先後官翰林垂二十年自信樸僿¶
　　　無他長惟是一言一議亦欲溯其原究其用本經¶
　　　術以經世務期不媿於自古在昔立言不朽之義¶
　　　方力焉而未有逮也其敢以虚名譁世乎尚論有¶
　　　明館閣文章之盛莫如洪武太祖蒐蘿元世文獻¶
<pb:KR2l0013_WYG_005-73b>¶
　　　之遺徴辟在列如高青邱陶主敬宋濂王子充張¶
　　　志道方希直及練黄諸公淵源相禪不特文章爾¶
　　　雅亦多以節義表見者永洪之際則有三楊二王¶
　　　南陳北李勲業政績卓然可𫝊至於成𢎞之世久¶
　　　享隆平風流𢎞長於時懐麓滄洲張其赤幟白沙¶
　　　定山分道揚鑣熊峰圭峰振之東江軰世人比之¶
　　　蘇門六子者大半在詞林他如柴墟鶴灘儼山升¶
　　　菴二汪皆以讀書汲古為能事導揚風雅表儀詞¶
<pb:KR2l0013_WYG_005-74a>¶
　　垣降至隆萬東阿臨朐猶能學有根祗詞知體要¶
　　不失前人矩度自是而後才雋軰出競以浮華相¶
　　矜詡枝葉愈繁流趨愈下言文章者至以詞林相¶
　　訾謷則政事可知已予在史館論次有明一代文¶
　　章政事升降之故不禁慨焉歎息嘗怪文學如道¶
　　思應徳熙甫功名理學如廷益伯安徳溫諸公皆¶
　　不與館閣之選其在館閣者鉅儒偉人又或不出¶
　　於科目胡仲申趙子常徐大年王常宗以布衣預¶
<pb:KR2l0013_WYG_005-74b>¶
　　修國史名爛天壤其由進士為詞林者二百七十¶
　　年中何止數千人其傳者可指而數故知人能重¶
　　官官不能重人也天官家謂柱史一星在勾陳帝¶
　　座之側為翰林之象予幸遭際休明兄弟踵武入¶
　　翰林為希世之遇顧子老將至而耄及無能報稱¶
　　其在列諸公當必有逺勝曩代者上應昌期而舉¶
　　臣職抑尤有望於後來者也故敢援據舊聞申之¶
　　以文題名之石告後之君子¶
<pb:KR2l0013_WYG_005-75a>¶
　　翰林院教習堂題名碑記¶
　　　　　　　　　　　　掌院學士(臣/)徐乾學譔¶
　　古之造就人才如周禮大司徒鄉大夫賔興之法¶
　　戴記文王世子大樂正之教國子其制備矣其後¶
　　考亭西山分年讀書法講求尤詳然皆未仕以前¶
　　也其教於士既出身以後則莫如翰林院教習之¶
　　法初明洪武時選天下舉人年少質美者張唯等¶
　　十人擢翰林院編修入文華堂肄業詔宋濂桂彦¶
<pb:KR2l0013_WYG_005-75b>¶
　　良為其師帝政暇輙臨幸考業親第高下光祿給¶
　　饌太子諸王迭為之主賜白金鞍馬冬夏衣裘及¶
　　永樂二年遂選進士二十八人復益以周忱一人¶
　　就文淵閣進學給筆札分鈔賜第隆禮過之時榮¶
　　其選謂之二十八宿其中如王文瑞直李忠文時¶
　　勉陳文定敬宗周文襄忱後皆為名臣徳業文辭¶
　　照耀一代稱極盛已自此毎科庻吉士皆教習以¶
　　學士為師然沿襲既久學堂程課僅同邨塾師生¶
<pb:KR2l0013_WYG_005-76a>¶
　　　相習為軟熟套爛之文今所傳館課文字是已以¶
　　　是士氣奄奄卒於不振然其害猶未甚也自正嘉¶
　　　間姚江立教以象山之心學兼永康之功利徐文¶
　　　貞當國私便其說至張江陵為館師令庻常目見¶
　　　上計吏咨訪利病接引賔客漸事招揺而士氣一¶
　　　變矣趙大洲之為教習也則導士子以講誦楞嚴¶
　　　經引釋入儒滅裂名教此得罪吾道之大者流風¶
　　　牽引不知底止其禍至今未艾矣我¶
<pb:KR2l0013_WYG_005-76b>¶
皇上道徳冲備益之聖學欲復天下之人心一歸之於古¶
　　　以為翰林侍從官備啓沃顧問尤不可以無加意¶
　　　於是常賜考試親第甲乙如舊制時召對便殿講¶
　　　説義理良久乃罷乙丑春既賜進士及第出身選¶
　　　入庶常有差所司以教習請¶
上特命予以内閣學士與院長共涖其事明年夏遷禮部¶
　　　去有司請更代¶
上命之如故自惟孤陋洊膺異數循省悚惶憶子之初入¶
<pb:KR2l0013_WYG_005-77a>¶
　　　翰林也館師孝感公痛闢異端昌明考亭之絶學¶
　　　於既晦之後斯文頼以無墜乃本其意撰為條例¶
　　　十餘則進庶吉士而告之大抵以立志希聖力崇¶
　　　正學為第一義季有程月有課所以磨厲而董率¶
　　　之者不敢蹈常習故茍且塞責也務使其見於言¶
　　　者一以六經四子為歸而立徳立功皆足以儲為¶
　　　天下國家之用以無負¶
皇上惓惓作人之意而已而數年以來予所見一館之人¶
<pb:KR2l0013_WYG_005-77b>¶
　　　才亦彬彬足觀矣然而前人之為此者其才其學¶
　　　皆足以十倍於予而缺然未有題名則孰知其教¶
　　　之有所自也因畧稽開國以來姓名鑱石壁間若¶
　　　以予之偶嘗盡心於此而汲汲於後之視今則意¶
　　　之所不敢出矣¶
　　　詹事府題名碑記¶
　　　　　　　　　　　　　　　詹事(臣/)徐乾學譔¶
　　　考官制東宫官屬置詹事府以統衆務置左右二¶
<pb:KR2l0013_WYG_005-78a>¶
　　　春坊以領諸局三代以後莫備於唐歴紀相沿迨¶
　　　我¶
世祖皇帝御極初載有仍弗替惟時儲位未立官屬虛冗¶
　　　始議裁去比¶
皇上繼統之十有五年建立¶
　皇儲乃仿舊制復設是署澤州陳公來掌詹事予為贊¶
　　　善規畫制度一切草創陳公命予實經理之二十¶
　　　三年冬予以侍講學士蒙¶
<pb:KR2l0013_WYG_005-78b>¶
恩特賜擢用以十一月受事復修陳公之政明年遷閣學¶
　　　以去予居是職雖未久顧其始也際復設之初得¶
　　　從賢端尹後剏制條綱張舉節目非同他時祗以¶
　　　優游坐受成事迨於其後¶
　皇太子睿質日昭敬修時敏予又幸得備位宫僚仰見¶
皇上所以訓廸¶
　皇太子者至詳至備遭逢盛隆屬有厚幸欽惟¶
皇上萬幾之暇究覽經史未明而興漏下不輟凡¶
<pb:KR2l0013_WYG_005-79a>¶
　皇太子一言一動必皆¶
皇上躬為之表率昕夕課程親加校勘祁寒溽暑不少間¶
　　　自古儲教之嚴未有如我¶
皇上者也嘗伏思之古者教太子之法太傅在前少傅在¶
　　　後入則有保出則有師傅以傅之徳義保以保共¶
　　　身體師以道之教訓而又選天下孝弟博聞有道¶
　　　術者以與居處是以教習審而言行見聞無一不¶
　　　正居斯位者甚不易也今世詹事春坊之官即當¶
<pb:KR2l0013_WYG_005-79b>¶
　　　時保傅之任今且諭教之責¶
在御總攬為臣子者咸得稟受成規贊翼於下較之古昔¶
　　　難易判矣然古時官僚人受厥事賦厥功其職分¶
　　　今惟詹事得以達講其職一古時出入宴遊與太¶
　　　子偕為時久今惟進講得以陳説為時暫前代人¶
　　　主之學明於大或畧於小治其粗或遺其精若我¶
皇上聖學隆懋大小兼舉精粗悉備巍乎若瞻天者之莫¶
　　　窮其高浩乎若觀海者之莫測其深為臣子者即¶
<pb:KR2l0013_WYG_005-80a>¶
　　禀受成規而欲以堪贊翼之寄視諸前古葢有獨¶
　　難者矣思其難以副其職竊願居斯位者之同有¶
　　是心也¶
　¶
　¶
　¶
　¶
　¶
<pb:KR2l0013_WYG_005-80b>¶
　¶
　¶
　¶
　¶
　¶
　¶
　¶
　詞林典故卷五¶
