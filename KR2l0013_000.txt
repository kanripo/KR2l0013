# -*- mode: mandoku-view; -*-
#+TITLE: 詞林典故
#+DATE: 2015-08-24 22:48:21.087981
#+PROPERTY: ID KR2l0013
#+PROPERTY: BASEEDITION WYG    
#+PROPERTY: JUAN 序
<pb:KR2l0013_WYG_000-1a>¶
御製詞林典故序¶
詞林典故書成大學士張廷玉等以序請朕惟六經之¶
士豈易言哉而况躋玉堂而列芸署者盡六經之彦也¶
木天故事厯代沿革具見於斯則又何言惟是國家重¶
館閣之選極優遇之隆詎止蜚其英聲將以華國而已¶
哉如濓溪所謂文以載道者舎是無他求夫布衣韋帶¶
之士由立言以期不朽足矣若夫國家右文重道將以¶
淑世熙績繼徃聖之絶學開萬世之太平胥是賴焉名¶
<pb:KR2l0013_WYG_000-1b>¶
之盛者實難副任之大者責彌重譽之來者毁亦隨其¶
尚思春華秋實之喻而凜虚車麟楦之譏哉¶
乾隆戊辰孟春御筆¶
#+PROPERTY: JUAN [御製詩]
<pb:KR2l0013_WYG_000-2a>¶
　書詞林典故序畢因以賜大學士張廷玉兼成四絶¶
　句¶
儘有研京並練都導言何用但吹竽便將翰苑登瀛譜¶
喚作卿家世系圗¶
日影花甎鈴索靜春風芸署牓題雙寶山自古稱佳話¶
事業何人繼曲江¶
韻集燕公四十賢(劉昭禹云五言律/如四十箇賢人)晨星數罷一悽然¶
(朕幸翰苑賡吟者如大學士鄂爾/泰尚書張照軰不數年皆物故矣)即㸔壁府裒成帙重¶
<pb:KR2l0013_WYG_000-2b>¶
憶柯亭劉井邊¶
見說房公獨善謀皤皤長領鳳池頭更兼兩世桓榮席¶
誰不云然勝一籌¶
三希堂御筆¶
#+PROPERTY: JUAN 提要
<pb:KR2l0013_WYG_000-3a>¶
欽定四庫全書　　　　　史部十二¶
　詞林典故　　　　　　　職官類一(官制之屬/)¶
　　提要¶
　　　　(臣/)等謹案詞林典故八卷乾隆九年重修翰¶
　　　　林院落成¶
　　聖駕臨幸¶
　　賜宴賦詩因¶
　　命掌院學士鄂爾泰張廷玉等纂是書乾隆十二¶
<pb:KR2l0013_WYG_000-3b>¶
　　　　年告成奏¶
　　　進¶
　　御製序文刋行凡八門一曰¶
　　臨幸盛典二曰官制三曰職掌四曰恩遇五曰藝¶
　　　　文六曰儀式七曰𪠘署八曰題名¶
　　臨幸盛典即述乾隆甲子燕飲賡歌諸禮以為是¶
　　　　書所緣起故弁冕于前官制職掌皆由西漢¶
　　　　以至¶
<pb:KR2l0013_WYG_000-4a>¶
　　　國朝以待詔之選寫書之官皆自漢肇其端也¶
　　　　恩遇則斷自唐代以専官自唐始也於¶
　列聖及我¶
　　皇上寵渥之典别分優眷遷擢侍宴賚予詞科考¶
　　　　試議叙贈䘏八子目著¶
　　聖代右文逺逾前古也藝文惟收唐以來御製及¶
　　　　應制諸作而詞館倡和不與焉美不勝收也¶
　　　　儀式𪠘署亦皆斷自唐代與恩遇門同例題¶
<pb:KR2l0013_WYG_000-4b>¶
　　　　名則惟載¶
　　　國朝近有徴而逺難詳也考翰林有志自唐李¶
　　　　肇始洪遵輯而錄之凡十一家然皆雜記之¶
　　　　類也其分條列目彚為一編者自程俱麟臺¶
　　　　故事始陳騤以下作者相仍然皆僅記一代¶
　　　　之事朱彛尊作瀛洲道古錄又於¶
　　　今制弗詳故張廷玉等進書表稱槐㕔芸署不¶
　　　　少前聞劉井柯亭獨饒故事但紀載非無散¶
<pb:KR2l0013_WYG_000-5a>¶
　　　　見而薈萃罕有全書今仰禀¶
　　聖裁始成巨帙元元本本上下二千載始末釐然¶
　　　　稽古崇儒之盛洵前代之所未有矣乾隆四¶
　　　　十六年十二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸費　墀¶
#+PROPERTY: JUAN [進表]
<pb:KR2l0013_WYG_000-6a>¶
　¶
勅修輯詞林典故告竣恭呈¶
睿覽臣等謹奉¶
　表恭¶
　進者伏以¶
景運啟圖書丕煥奎躔之色¶
宏模垂琬琰永増册府之光¶
　羅中祕之傳聞瑶編絢日¶
<pb:KR2l0013_WYG_000-6b>¶
　志仙曹之法守錦帙霏霞藜照同輝芸香倍馥(臣/)等¶
　　誠惶誠恐稽首頓首上言竊惟翰林逼華蓋古號¶
　　清班學士登瀛洲世稱榮選爵秩剏興於唐代官¶
　　制漸備於歴朝雖沿革互有不同而職業總歸一¶
　　致盖鑾坡侍從實為顧問所資而鼇禁追趨與有¶
　　論思之責非直摛華掞藻誇柔翰於儒林傍日瞻¶
　　雲侈榮階扵内相而已歴考右文之代典學常勤¶
　　惟茲珥筆之官加恩勿替青綾翠錦自昔艶為美¶
<pb:KR2l0013_WYG_000-7a>¶
　　談蓮炬花墩至今傳為佳話是以槐㕔芸署不少¶
　　前聞劉井柯亭獨饒故事但紀載非無散見而薈¶
　　萃罕有全書兹蓋伏遇¶
皇帝陛下¶
　舜徳重華¶
　堯文光被¶
　建中和之極玉振金聲¶
　攬制作之全星陳雲爛時值¶
<pb:KR2l0013_WYG_000-7b>¶
萬幾之暇¶
賜幸玉堂遂令百世之榮騰聲壁府猶以官曹舊設宜¶
　　討論其源流載籍紛岐應蒐羅其事實爰奉纂修¶
　　之¶
命輯成典故之書起例𤼵凡由¶
國朝以上推往代條分縷析自官制而下及題名繫以¶
　　職司知紀言之有要稽其姓氏見入選之為榮統¶
　　以八門釐為八卷况乃¶
<pb:KR2l0013_WYG_000-8a>¶
鸞旂寵賁¶
鳳藻髙騫榮施卓冠扵成編¶
　盛典彌超於往牒由今視昔諒千秋運㑹之難逢伊¶
　　古來茲信此日文明之極盛雲翔閬苑¶
恩溢瀛波(臣/)等學愧雕蟲才慙繡虎八甎道上忝侍游¶
　　歌五色雲中恭瞻¶
翰藻幸編摹之有屬思報稱以逾難擬在官而言官懼¶
　　𨽻事而遺事無如見聞固陋學殖荒蕪既識記之¶
<pb:KR2l0013_WYG_000-8b>¶
　　不詳亦鋪揚之未盡伏願¶
　乾坤度量寛挂漏之疎¶
　雲漢光華増簡端之重則昭垂藝苑彌珍李肇之編¶
　　傳播詞垣可補陳騤之録矣(臣/)等無任瞻¶
天仰¶
聖激切屛營之至謹奉¶
　表隨¶
　進以¶
<pb:KR2l0013_WYG_000-9a>¶
聞¶
　　乾隆十二年十二月初四日¶
　¶
　　　　經筵講官刑部尚書敎習庻吉士加二級紀録四次(臣/)汪由敦¶
　　　　兵部左侍郎加二級紀録一次(臣/)王㑹汾¶
　　　　内閣學士兼禮部侍郎紀録三次(臣/)劉　綸¶
#+PROPERTY: JUAN [職名]
<pb:KR2l0013_WYG_000-10a>¶
　武英殿監理¶
　　　和　　　　　　碩　　　　　和　　　　　親　　　　　　王(臣/)𢎞　晝¶
　　　　總裁官¶
　¶
　　經筵曰講起居注官太保保和殿大學士仍管翰林院事三等伯加十五級(臣/)張廷玉¶
　　經筵講官刑部尚書革職留任(臣/)汪由敦¶
　　兵部左侍郎加二級紀録一次(臣/)王㑹汾¶
　　内　閣　學　士　兼　禮　部　侍　郎(臣/)劉　綸¶
<pb:KR2l0013_WYG_000-10b>¶
　　　分修官¶
　　詹事府少詹事今陞禮部右侍郎加一級紀録三次(臣/)沈徳潛¶
　　原任日講起居注官侍讀學士加二級紀録四次(臣/)于振¶
　　侍　　　　讀　　　學　　　　士(臣/)程景伊¶
　　日講起居注官侍講學士加　一　級(臣/)周長發¶
　　日講起居注官左春坊左中允今陞侍講加二級(臣/)于敏中¶
　　日講起居注官左春坊左諭徳兼佐領(臣/)興泰¶
　　原　任編修加　一　級　紀録　六次(臣/)張映斗¶
<pb:KR2l0013_WYG_000-11a>¶
　　編　修加　一　級　紀　録　三　次(臣/)朱　荃¶
　　檢　討　加　三　級　紀　録　五　次(臣/)郭肇鐄¶
　　編　修　加　二　級　紀　録　五　次(臣/)錢　琦¶
　　編　　修　　紀　　録　　三　　次(臣/)吴嗣富¶
　　編　　　修　　加　　　一　　　級(臣/)孫人龍¶
　　編　　　　　　　　　　　　　修(臣/)邵齊燾¶
　武英殿監造¶
　　内務府南苑郎中兼佐領加七級紀録二十一次(臣/)雅爾岱¶
<pb:KR2l0013_WYG_000-11b>¶
　　内務府錢糧衙門郎中兼佐領加六級紀録十六次(臣/)永　保¶
　　内務府錢糧衙門員外郎兼佐領加一級紀録五次(臣/)永忠¶
　　内　務　府　廣　儲　司　員　外　郎(臣/)永　泰¶
　　内務府廣儲司司庫加一級紀録五次(臣/)三　格¶
　　監　　　造　　加　　　一　　　級(臣/)李　保¶
　　監　　　造　　加　　　二　　　級(臣/)姚文彬¶
　　庫　　　　　　　　　　　　　掌(臣/)虎什泰¶
　　庫　　　　　　　　　　　　　掌(臣/)髙永仁¶
#+PROPERTY: JUAN 目録
<pb:KR2l0013_WYG_000-12a>¶
欽定四庫全書¶
　詞林典故目録¶
　　卷一¶
臨幸盛典¶
　　卷二¶
　官制¶
　　卷三¶
　職掌¶
<pb:KR2l0013_WYG_000-12b>¶
　　卷四¶
　恩遇¶
　　卷五¶
　藝文¶
　　卷六上¶
　儀式¶
　　卷六下¶
　𪠘署¶
<pb:KR2l0013_WYG_000-13a>¶
　　卷七¶
　題名上¶
　　卷八¶
　題名下¶
